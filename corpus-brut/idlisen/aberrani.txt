1 Abeṛṛani (L’Etranger) Ungal Editions Internet 2 Albert CAMUS Abeṛṛani (L’Etranger) Ungal Tasuqilt Mohamed Arab Ait Kaci Editions Internet 3 G.
G.
: ad ssutreɣ i yimeɣriyen ad cegg&en ula d nitni adlis-agi I yimeddukal-nsen s ttawil n lanternat (internet).
U ma yella win yes&an alba&ḍ n timenna yezmer ad iyi-d-yaru ɣer tansaw: aitkaci_med_arab@yahoo.
r 4 AḤRIC I 5 IXEF I ss-agi temmut yemma neɣ ahat yezmer iḍelli, ur ẓriɣ ara.
Yewweḍ-iyi-d utiligṛam seg waxxam n yemɣaren : « yemma-k temmut.
Tanṭelt azekka.
Ad ak-ye&ḍem Ṛebbi lajeṛ ».
Annect-agi yark ur yes&i yara lma&na, ahat yezmer iḍelli.
Axxam n yemɣaren yezga-d di Marengo azal n 80 ikilumitriyen ɣef Lezzayer.
Ad ṭfeɣ lkaṛ n zzuǧ, ad awḍaɣ tameddit.
Akka zemreɣ ad &iwzeɣ fell-as iḍ n wass-a akken ad d-uɣaleɣ tameddit uzekka.
Ssutreɣ sin wussan n tesriḥ i um&alem, ur walaɣ ara amek ara yagi s sseba am tagi.
Acu kan iban-iyi-d ur t-ye&ǧib ara lḥal.
Rniɣ nniɣ-as : « mači s ɣur-i i d-tekka ».
Ur d iyi-d-yerra yara.
Nniɣ-as ger-i d yiman-iw ahat ur ilaq ara ad as-iniɣ akka.
Yerna mači d nek ara yessutren asuref.
Ittulef d netta ara yi-d-i&eḍmen lajeṛ.
Ahat ad iyi-t-id-yini sell azekka, mara d iyi-wali s leḥzen.
Tura akka, am akken mazal temmut yemma.
Umba&d tanṭelt ad tuɣal temsalt dayen i&eddan, ad teṣfu u kullec ad d-iban d unṣib.
A6 Ṭṭfeɣ lkaṛ n zzuǧ.
Lḥal d aẓɣal.
Ččiɣ di beṛṛa, deg usečču n Celeste, akken uɣeɣ tannumi.
Ɣaḍeɣ-ten meṛṛa u Celeste yenna-yi-d : « ḥala yiwet n yemmat-nneɣ i nes&a di ddunit .
Ddan-ed yidi armi d tawwurt.
Lliɣ &erqent-iyi cwiya imi ilaq-iyi ad aliɣ ɣer Emmanuel akken ad iyi-dyerḍel takkrabaṭ taberkant akked ubeḥnuq n tayett.
Ula d netta yemmut &emi-s meqbel akka s kra n wagguren.
Uzleɣ akken ur d iyi-tettaǧa yara lkaṛ.
Aɣiwel akked tazla, ma terniḍ-asen ddḥis, rriḥa n liṣunṣ d umecbaṛṛeq ttmecbaṛṛiqen webrid akked yigenni, ahat ɣef annect-agi yark i ɣef ṭṭsaɣ di lkaṛ.
Gneɣ yark ayen yeqqim webrid.
U makken i d-ukiɣ, ufiɣ-ed iman- iw sendeɣ ɣef yiwen userdas i d iyi-d-yeḍsan.
Dɣa yesteqsa-yi-d ma yella yeb&ed ansegga i d-usiɣ.
Nniɣ-as « ih » akken ur nesseɣzaf ara ameslay.
Axxam n yemɣaren yezga-d azal n sin ikilumitriyen ɣef taddart.
Lḥiɣ ɣer din ɣef uḍar.
Bɣiɣ imiren ad waliɣ yemma.
Acu kan a&essas yenna-yi-d ilaq ad waliɣ meqbel anemhal.
Netta yufa-t-id lḥal yes&a cɣel.
Ṛǧiɣ cwiṭ.
Ayen akken qqimeɣ la ttṛaǧuɣ, a&essas yella ad iyi-d-iheddeṛ, syin kecmaɣ ad waliɣ anemhal di lbiru-ines.
D yiwen akkenni n wemɣar i i&elqen ɣef yiri-s yiwet n cci&a.
Imuqel-iyi-d s wallen-is tizemṛaqin.
Syin yefka-yi-d afus-is, u yeṭṭef afusiw yiwen umecwaṛ meqqren armi ur ẓriɣ ara amek ara t-idkkseɣ.
Imuqel ɣer lekwaɣeḍ-is dɣa yenna-yi-d : « massa Meursault, hatt-an qrib qrad (3) isseggasen segmi i d-tekcem ɣer dagi.
Ḥala keč i tes&a ».
Ǧa&leɣ yebɣa ad iyi-nnaɣ, dɣa bɣiɣ as-ed-sfehmeɣ.
Acu kan igzem-iyi awal : « ur k-terri yara tmara ad d-tesfehmeḍ.
A mmi, ɣriɣ lekwaɣeḍ n yemmak, ufiɣ ur tezmireḍ ara ad teṭhellaḍ deg-s, ilaq-as win ara ttyett&assan.
Taxriṭ-ik ur tt-tettqaḍa& ara.
Ternuḍ tufa iman-is dagi aṭas ».
Nniɣ-as : « tes&iḍ lḥeq ».
Yenna-d : « tezriḍ, aṭas imeddukkal i tes&a si tezyiwin-is.
Tezmer ad tecrek yid7 sen aṭas n tɣawsiwin ye&nan ḥala imɣaren.
Keč meẓẓiyeḍ u ḥala addiguti ara teddiguti yid-ek ».
D tidett wayen akka i d-yenna.
Makken tella yemma deg uxxam ɣuri tes&eday akud-is deg umuqel deg-i di tsusmi.
Deg wussan imezwura i tekcem s axxam n yemɣaren terra-tt ḥala i imeṭṭi.
Wannect-a yekka-d si tannumi.
Kra n wagguren umba&d tezmer ad tru lemmer i tt-id-kksen syin.
U dima si tannumi.
Ɣef ayagi, mači aṭas i ṛuḥeɣ ɣur-es asseggas-agi aneggaru.
Akk daɣen annect-agi yettawi-iyi ass lḥed i deg-i ste&fuyeɣ.
Mebla ma seddaɣ-ed &eggu n lkaṛ, tiɣin itikkiyen akked snat n swaye& n webrid.
Yerna-yi-d unemhal lehduṛ.
Acukan uɣaleɣ ur d asselleɣ ara yark.
Syin yenna-yi-d : « iwerra-yi-d Ṛebbi tebɣiḍ ad tezreḍ yemma-k » kkreɣ-ed seg ukersi mebla ma nniɣ-ed kra, dɣa yezwar-iyi ɣer tewwurt.
Di tseddaṛin, yessefhemiyi-d : « newwi-tt ɣer texxamt tamectuḥt anda nesrusuy lmeggtin-nneɣ akken ur nessagad ara wiyaḍ.
Imi yal mara yemmet yiwen dagi, wiyaḍ tqelliqen cwiya azal n sin neɣ qrad (3) n wussan u annect-a yettara liḥala teqbeṛ ».
N&edda seg yiwet n lḥaṛa anda llan aṭas n yemɣaren yellan ttqessiṛen d tirebuya& timecṭaḥ.
Susmen makken i n&edda ger-asen.
Dɣa akken nfut, yuɣal-ed uqesseṛ-nni, ad as-tiniḍ d asčewčew n temṛeqmin deg alba&ḍ iɣezṛawen.
Akken newweḍ ɣer tewwurt n yiwen ubaṭimut, yenna unemhal : « ad k-ǧǧeɣ da a mass Meursault, ma yella kra i teḥwaǧeḍ aqli di lbiru.
Nennum tanṭelt tettili-d ɣef mraw (10) n ṣbeḥ.
Nenna-yas akka ad tizmireḍ ad t&iwzeḍ fell-as ».
Awal aneggaru yenna-yak : « waqila tenna-d acḥal d tikkal i yimeddukkal-is belli tebɣa ad tettwanṭel s le&wayed n ddin iṛumyen.
Nek xedmeɣ ayen ilaqen.
Acu kan bɣiɣ ad k-ed- &eggneɣ ».
Nniɣ-as tanemmirt.
Yemma, ɣas ma yella mači d tin ur nettamen ara, werǧin txemmem asmi tedder ɣef ddin.
Kecmeɣ ɣer zdaxel.
D yiwet n texxamt yes&an tafat, tettwasleɣ s tumlilt tamellalt syin ɣumen-tt s zǧaǧ.
Llan degs aṭas ikkersiyen akked lelwaḥ n ṣbiɣa yes&an talɣa am X.
Sin seg-sen, si tlemmast, refden yiwen usenduq yes&an lɣum.
Nezmer kan ad nwali timesmaṛin yettmecbeṛṛiqen, i ikecmen kan cwiṭ di lluḥ yettwasebɣen.
Ar tamma usenduq teqqim yiwet n tefremlit ta&ṛabt s tqendduṛt tamellalt akked tfunaṛt taberqaqact ɣef uqarru-yis.
Imiren, ikcem-ed u&essas deffir-i.
Izmer ahat yuzzeled.
Yesqewqew-ed cwiṭ : « nemdel asenduq fell-as, acu kan ilaq ad d-fsiɣ imesmaṛen akken ad tt-twaliḍ ».
Yuẓa-d s asenduq makken i t-id-ḥebsaɣ.
Yenna-yi-d : « ur tebɣiḍ ara?
».
Nniɣ as : « ala ».
Yeḥbes, dɣa nneḥcameɣ cwiṭ imi ḥulfaɣ am akken ur ilaq ara ad d-iniɣ annect-a.
Amecwaṛ akka cwiṭ, immuqel-ed dɣa yesteqsa-yi-d : « ayɣer?
» acu kan mači am win ara yi-ḥasben, yebɣa kan ad iẓer.
Nniɣ as : « ur ẓriɣ ara ayɣer » dɣa imiren, umba&d mi yebren claɣemis i icaben, yenna-yi-d mebla ma imuqel-ed ɣur-i : « fehmeɣ- k ».
Cebḥit wallen-is tizeṛqaqin, akked weglim-is azeggaɣ.
Yefka-yi-d akkersi, netta yeqqim cwiṭ ɣer deffir.
Tekker-ed tefremlit dɣa tṛuḥ metwal tawwurt ad teffeɣ.
Imiren yennayi-d u&essas : « d aṭan n weglim i tes&a ».
Seg makken ur fhimeɣ ara, muqleɣ ɣer tefremlit dɣa walaɣ belli tes&a abeḥnuq amellal seddaw n wallen-is i d-yezzin yark i uqerru-yis.
Ya&del wunuḍ-nni ɣer tama n yanzaren-is.
Ḥala temlel ubeḥnuq i d-yettbanen ɣef udem-is.
Makken teffeɣ, yenna-d u&essas : « ad k-ǧǧeɣ tura ma yehwa-yak weḥdek ».
Ur ẓriɣ ara acu i s-wehhaɣ s ufus-iw, dɣa yeqqim s ibeddi deffir-i.
Taxxamt teččuṛ d tafat n tmeddit n wass.
Sin warduzen zenzunen deffir lemri.
Ḥulfaɣ i naddam.
Nniɣ-as i u&essas mebla ma zziɣ ɣur-es : « aṭas9 ayagi i txeddmeḍ dagi?
» Yerra-d imiren : « semmus (5) isseggasen » am win yuṛǧan si zik asteqsi-inu.
Syin, aṭas i yemmeslay.
Ad t-swehmen lemmer i d asnnan asmi meẓẓi belli ad yekfu d a&essas n wexxam n yemɣaren n Marengo.
Is&a (64) isseggasen di le&meṛ-is u yekka-d si « Paris ».
Imiren ḥebseɣ-t : « ah!
keč ihi mači n da?
» dɣa mmektaɣ-ed belli meqbel ad iyi-yawi s anemhal ihdeṛ-iyi-d ɣef yemma.
Yenna-yi-d ilaq ad nɣiwel ad ttnenṭel, imi deg uzaɣar yeḥma lḥal ladɣa di tmurt-agi.
Dɣa imiren swaswa i yi-d-yenna belli yella yezdeɣ di « Paris » u yew&eṛ fell-as tura ad tt-yettu.
Di « Paris » nettɣimi d lmegget qrad (3) n wussan, tikkwal Kuẓ (4).
Dagi akud yettazal u yew&eṛ ad aɣ-tekcem tikti belli d lawan ad neddu deffir usenduq.
Tenna-yas-d tmeṭṭut-is imiren : « susem tura keč, mači d tiɣawsiwin-agi ara d-teḥkuḍ i wergaz ».
Yuɣal wemɣar d azeggaɣ dɣa yessuter-ed deg-i ad as-ssurfeɣ.
Dɣa skecmeɣ-d iman-iw ger-asen akken ad as-iniɣ : « ala, ala tezemreḍ ».
Ufiɣ ayen akken i d-yenna d tidett u dayen i iggerzen.
Di texxamt-nni n lmegget, yenna-yi-d belli yewweḍ- ed d ameɣbun s axxam-agi n yemɣaren.
Segmi i iwala imanis yezmer, yuɣal yessuter ad as-fken amḍiq-agi u&essas.
Nniɣ-as belli akken d as-yehwu yella, ula d netta d amezdaɣ dagi.
Yenna-yi-d ala.
Yeswhem-iyi meqbel ɣef ayɣer i d-yeqqar : « nitni », « wiyaḍ », akk tikkwal kan « imɣaren », ma iheddeṛ ɣef imɣaren n wexxam anda kra segsen d tizyiwin-is.
Acu kan ɣur-es mgaraden lecɣal.
Netta d a&essas, tzemreḍ ad d-tiniḍ yes&a kra izerfan fell-asen.
Tekcem-ed tefremlit imiren.
Amecwaṛ kan yeɣli-d yiḍ.
Yeɣli-d butellis deffir lemri deg yiwet n tegnitt.
Issaɣ u&essas taftilt dɣa testulles-iyi tafat-is i yi-d-yewten s allen.
I&reḍ-iyi ad dduɣ s aḥanu n wučči.
Acu kan nek ur lluẓeɣ10 ara.
Dɣa yenna-yi-d ma yella yezmer ad iyi-d-yawi lqahwa s uyefki;
Segmi akken ḥemleɣ lqahwa s uyefki, qebleɣ ad iyitt-id-yawi.
Amecwaṛ yuɣal-ed s sniwa deg ufus.
Swiɣ-tt.
Dɣa tusa-yi-d nnefḥa n ddexxan.
Acu kan kukraɣ cwiṭ imi ur ẓriɣ ara ma yella zemreɣ ad tt-xedmeɣ zdat yemma.
Meyzeɣ cwiṭ, ufiɣ annecta ur yes&i yara lma&na.
Fkiɣ-as yiwen iggiṛu i u&essas, dɣa nkkeyef di sin.
Cwiṭ akka, yenna-yi-d : « tezriḍ, imeddukkal n yemma-k ad d-ṛuḥen ula d nitni ad &iwzen fell-as.
Akka i nnumen.
Ilaq-iyi ad ṛuḥeɣ ad d-heggiɣ ikkersiyen akked lqahwa taberkant.
Ssutreɣ-as ma yezmer ad yessexsi yiwet si teftilin-nni yuɣen.
Aca&ce& n tafat ɣef leḥyuḍ imellalen yettqaṛṛiḥ-iyi allen-iw.
Yenna-yi-d d awezɣi.
Imi akka i tettwaxdem trisiti dagi.
Ad aɣent yark tiftilin deg yiwen ubrid neɣ ulac yark.
Uɣaleɣ ttuɣ-t.
Yeffeɣ, yuɣal-ed, iṣṣeggem ikkersiyen.
U ɣef yiwen sseg-sen, isers taḥemmayt n lqahwa akked ifenǧalen yessembab wa ɣef wa.
Syin yeqqim-ed zdat-i, udem-is iweha-t-id ɣur-i, si tama nniḍen n yemma.
Tafremlit teqqim ula d nettat di tesga n texxamt, tezzi s uzagur.
Ur walaɣ ara acu txeddem.
Acu kan seg umbbiwel n ifassen-is, iban d tin i iẓeṭṭen.
Lḥal yebbuḥra, lqahwa tesseḥma-yi idmaren-iw u si tewwurt yellin tkečemed rriḥa n yiḍ akked tin ijeǧǧigen.
Qrib ur d iyi-tewwi tnafa.
D asami afessas i d iyi-d-yessakin.
Segmi akken bel&eɣ allen-iw tban-iyi-d texxamt tettmecbaṛṛiq tura kteṛ si tafat tamellalt.
Zdat-i ulac tili dɣa yal taɣawsa u yal tiɣmert akked talɣiwin n leḥwayeǧ irkelli, ttbanent-ed armi i ttqeriḥent wallen-iw.
Imiren swaswa i d-kecmen imeddukkal n yemma.
Wwḍen azal n mraw (10) yidsen, u kečmen di tafat-agi yesderɣilen.
Qqimen meṛṛa mebla ma yujjaq yiwen ukersi.
Ttwaliɣ deg iqudam-nsen akken werǧin walaɣ yiwen, ulac aḥebbuy i d iyi-ṛuḥen seg udmawen-nsen neɣ si11 timmelsa-nsen.
Ɣas akken ur asen-selleɣ ara ttbanen-iyi-d am akken d lexyalat kan.
Tugti si tlawin lsant iṭabliten akked waggus i sentizemḍen ammas i d-yessufuɣen a&ebbuḍ-nsent i icufen.
Werǧin greɣ tamawt acḥal meqqer u&ebbuḍ n temɣarin.
Irgazen d imej&uden meṛṛa u s&an yark ti&ekkzatin ger ifassen-nsen.
Ayen i d iyi-swehmen deg udmawen-nsen d akken ur da ttwaliɣ ara allen-nsen;
Ttwaliɣ ḥala yiwet n tafat tacenneltaḥt di tlemmast n yiwen n wannar ukmic.
Makken qqimen, tugti seg-sen muqlen-iyi-d dɣa huccen-d aqerrunsen ɣur-i s useḍḥi, s kra akken icenfuren yečča uxenfuc mebla tuɣmas, mebla ma ẓriɣ ma d slam i d-selmen felli neɣ akkenni kan i gan.
Iban-yi-d d slam.
Imiren i faqeɣ belli qqimen-d meṛṛa qbala s udem-iw, ɣer tama u&essas, s naddam yeṭfen iqerra-nsen yettṣubbun.
Yiwen umecwaṛ mecṭuḥen ḥulfaɣ am akken llan din akken kan ad iyi-ḥasben.
Cwiṭ umba&d, tebda yiwet n tmeṭṭut imeṭṭi.
Tella teqqim di ṣṣef wis sin, teffer-itt yiwet si tmeddukkal-is, ur ttwalaɣ ara akken yelha.
Tettru s ssuɣat timectaḥ yugin ad ḥebsent.
Iban-iyi-d am akken mači d tin ara yessusmen yark.
iyaḍ ttbanen-d am akken ur as-slan ara.
Senden s leḥzen akked tsusmi ɣef ikkersiyen.
Ttmuqqulen kan s asenduq neɣ ar t&ekkazin-nsen neɣ s ayen nniḍen, allen-nsen am tidak i isebken ɣef tɣawsiwin-nni kan.
Tameṭṭut-nni mazal-itt tettru.
Wehmeɣ deg-s imi ur tt-sineɣ ara.
Lemmer ttafeɣ dayen ur as-selleɣ ara.
Ɣas akken ur zmireɣ ara ad as t-iniɣ.
Iṭṭanez u&essas ɣur-es, ihdeṛ-as, dɣa thuc aqerruy-is, tesxartem-as-ed kra imeslayen, syin tuɣal ar imeṭṭi-s.
Yuɣaled dɣa imiren u&essas ɣer tama-w, yeqqim-ed ɣur-i.
Umba&d yiwen umecwaṛ meqqren yenna-yi-d s usbesbec mebla ma imuqel-ed ɣuri : « te&del aṭas nettat d yemma-k.
Tenna-yi-d12 belli ḥala nettat i d tameddakkelt-is dagi, u tura weḥdes ara d-tegri ».
Neqqim akken ddeqs.
Nnehtat akked imeṭṭawen n tmeṭṭut-nni segmi i neqsen.
Aṭas i tnetter.
Taggara teḥbes.
Nek ur nuddmeɣ ara, acu kan a&yiɣ u qeṛḥen-iyi ibeṛdiyeniw.
ura tuɣal d tasusmi n lɣaci-yagi i yeẓẓayen fell-i.
Tikkwal akka selleɣ i yiwen akken n ṣṣut ur nban ara, ur ssawḍeɣ ara ad d-fehmeɣ d acu-t.
Ddeqs umba&d, faqeɣ belli d kra seg imɣaren-nni i imečḥen tiddmujin-nsen si zdaxel n yimi u yettban-ed am usṭarḍeq.
Ula d nitni s yiman-nsen ur faqen ara s wanect-en imi zren deg ixemmimen-nsen.
Armi ḥulfaɣ belli lmegget, yellan yeẓẓel zdat-nsen, ur yes&i abruy n lma&na.
Acu kan tura iban-iyi-d belli ayen akka ḥulfaɣ ɣelṭeɣ deg-s.
Neswa yark lqahwa i ɣ-ed-yesserba u&essas.
Syin, ur ẓriɣ ara acu yeḍran.
I&edda yiḍ.
Cfiɣ belli yiwet n tikkelt, lliɣ-ed allen-iw, walaɣ imɣaren-nni wa yeṭṭes ɣef tayett n wayeḍ, kkes-ed ḥala yiwen, aɣesmaṛ-is ɣef ifassen ickenteḍen ɣef t&ekkazt-is, yettmuqel-ed ɣur-i am win yettṛaǧun kan ad d-akiɣ.
Syin uɣaleɣ s iḍes.
Ukiɣ-ed seg uqraḥ ibeṛdiyen-iw.
Tafat n wass tkeččem-ed s la&qel si lemri n ṭwiqan.
Cwiṭ akka yekker-ed yiwen seg imɣaren-nni, teṭṭef-it tusut.
Syin yessusef deg yiwet n tmacwaṛt taberqaqact u yal asusef yettban-ed am akken d lḥaǧa i dyeqqucmen seg idmaren-is.
Yessaki-d wiyaḍ dɣa yennayasen u&essas belli d lawan ad ṛuḥen.
Kkren-d.
A&waz-agi amezlagu yerra udmawen-nsen am iɣiɣden.
Swehmen-iyi makken ṛuḥen ad fɣen akked makken i yi-d-fkan labas am akken iḍ-agi nes&edda mebla ma yuli-yaɣ-ed umeslay isnerna tamusni ger-aneɣ.
Ɛyiɣ.
Yewwi-yi u&essas s axxam-is anda ssardaɣ cwiṭ.
Rniɣ daɣen swiɣ-ed lqahwa s uyefki ẓiden aṭas.
Makken i d13 fɣen, yufa-d lḥal yuli wass irkkelli.
Igenni yeččuṛ d tezweɣ nnig tɣaltin yellan ger Marengo akked yillel, aḍu i dyettasen s nnig-sent yettaw-id yides rriḥa n lemlaḥ.
Ass-a d ass iggerzen, yelha lḥal.
Aṭas Ayagi ur ḥewṣeɣ di tmurt, ḥulfaɣ ad iggerez uḥeweṣ lemmer ulac yemma.
Ṛǧiɣ di lḥaṛa seddaw yiwen useklu.
Bdiɣ la sraḥayeɣ rriḥa n wakal aleqqaq armi i d iyi-kkes naddam.
Mmektaɣ- ed imiren immeddukkal n lbiru anda xeddmeɣ.
Di lawan-agi i d-tekkren akken ad ṛuḥen s ixeddim : d sa&a-yagi i iwe&ṛen deg wass.
Rniɣ meyzeɣ cwiṭ ɣef tɣawsiwin-agi, yewwi-yi ddehn-iw yiwen n naqus iṭenṭunen zdaxel ubaṭimut.
Yekkeritt yiwen uhetwir deffir ṭwiqan, umba&d cwiṭ kullec yessusem.
Yuli-d yiṭij cwiya deg igenni : yebda ad yesseḥmay iḍaren-iw.
Igzem-ed ɣur-i u&essas lḥaṛa-nni taɣezfant dɣa yenna-yi-d belli yeḥwaǧ-iyi unemhal.
Ṛuḥeɣ ɣer lbiru-ines.
Yefka-yi-d stenyaɣ tameqqunt n lekwaɣeḍ.
Sneqdaɣ belli yelsa yiwen utriku aberkan s yiwen userwal bu-ijardan.
Yeddem-ed tilifun deg ufus-is dɣa yenna-yi-d : ixeddamen n tkebbanit iẓekwan si zgelli i d-wwḍen.
Ad kkreɣ ad asen-iniɣ ad ṛuḥen ad semṛen asenduq.
Neɣ ahat tebɣiḍ ad twaliḍ yemma-k tikkelt taneggarut?
Nniɣ as ala.
Yenna-yasen di tilifun s la&qel : « Figeac, ini-asen belli zemren ».
Syin yenna-yi-d belli ad yeḥdeṛ i uẓekka, nniɣ-as tanemmirt.
Yuɣal ɣer deffir lbiru-s yeqqim, yessemlal tiqejaṛṛin-is timecṭaḥ.
I&eggen-iyi-d belli ḥala netta akked nek ara yilin, akked tefremlit.
Imi imezdaɣ n wexxam ur ilaq ara ad ḥedṛen i tenṭelt.
Yettanef-asen kan ad &iwzen : « tagi d tamsalt n wul », i d-yenna.
Acu kan di tilawt yekfa tesriḥ i yiwen wemɣar yellan d tamusni taqdimt n yemma, ad yeddu deffir usenduq : « Thomas Pérez ».
Yecmumeḥ unemhal mi d-yuder isem-agi.
Yenna-yi-d : « twalaḍ amek, wagi ẓriɣ d14 aḥulfu n warac imecṭah.
Acu kan netta akked yemma-k ur ttemfaṛaqen ara yark.
Deg uxxam tmesxiṛen fell-asen, qqarnen-as : « Pérez, tagi d taxḍibt-ik.
Netta yettaḍsa.
I&ǧebiten lḥal ataṣ.
U lmut n massa Meursault tḥuza-t aṭas.
Xemmeɣ am akken ur ilaq ara ad as-agiɣ ad yeddu ɣer tenṭelt.
Acu kan ugiɣ-as ad ye&wez iḍelli imi d amejjay ur as-nunif ara ».
Neqqim akka aṭas i nessusem.
Yekker-ed unemhal imuqel si ṭṭaq n lbiru-s.
Amecwaṛ yenna-d : « hatan yewweḍ-ed umṛabeḍ n teglizt n Marengo.
Zik i d-yewweḍ ass-a».
I&eggen-iyi-d belli ma drus ad neqqim qrad (3) taṛba&tin n ssa&a di tikli ɣer teglizt i d-yezgan di tlemmast n taddart.
Nṣub-ed ɣer zdat ubaṭimut, nufa-d limam akked d sin warrac imectaḥ.
Yiwen sseg-sen yeṭṭef taqedduḥt n ttbaxuṛ, limam yeṭṭanez akken ad issa&del teɣzi n sensla n lfeṭṭa yetteqluqulen ɣer wammas-is.
Makken newweḍ ɣursen, yekker-ed umṛabeḍ iṛumyen.
Yessawel-iyi-d «a mmi» u yenna-yi-d kra imeslayen.
Syin yekcem, ḍefreɣ-t si deffir.
Walaɣ belli imesmaṛen usenduq ttwassemṛen u llan kuẓ (4) n yergazen iberkanen di texxamt-nni.
Sliɣ imiren i unemhal mi la s-yeqqar ad aɣ-tettṛaǧu tkeṛṛust akked limam iṛumyen mi yebda ttedkiṛ-ines.
Seg imiren kullec yedda s tazla.
Uẓan yergazen-nni s asenduq s yiwet n tduli.
Limam d warrac-is, anemhal akked nek neffeɣ-ed ɣer beṛṛa.
Zdat tewwurt tella yiwet n tmeṭṭut ur ssineɣ ara : «a mass Meursault», i d-yenna unemhal.
Ur sliɣ ara i yisem n tmeṭṭut-nni.
Fehmeɣ-d kan d nettat i d tameqrant n tefremliyin.
Tesṭannez udem-nni-ines aɣezfan yeqquṛen mebla ula d azmumeg, syin nṣeggem iman-nneɣ ɣer yiwet n tama akken ad as-nanef i usenduq ad i&eddi.
Nedda-d deffir widak i irefden asenduq dɣa neffeɣ-ed seg ubatimut.
Takeṛṛust tella zdat tewwurt, ɣezzifet, zeddiget u15 tettemecbeṛṛiq, ad as-tiniḍ d tajuxriṭ n rrica n tira.
Ɣer tamas yella unehhaṛ-is temsal n ddin, yiwen wergaz amectuḥ s timelsiwt yesseḍsayen, akked yiwen n wemɣar iṭṭhellayen aṭas deg yiman-is : fehmaɣ belli d netta i d mass « Pérez».
Yes&a yiwet n lemḍella mm-tqerruct ibernen akked yiran icaṛqen aṭas (yekkes-itt-id seg uqerru-yis makken i i&edda usenduq si tewwurt), yelsa yiwen ukustim yenḍen seg ukessar d asawen deg iḍarren akked yiwet n tyerrist n ubeḥnuq aberkan i d-yezgan mecṭuḥet aṭas i tebluzt-is mmlkull amellal ameqṛan.
Ticenfurin-is ttargigint seddaw wanzaren yeččuṛen d tiḥebbuyin tiberkanin.
Ma d acebbubis amellal arqiqan yunef i sin imeẓẓaɣ iɣezfanen ad d-fɣen u taglimt-nsen zeggaɣen am idammen tessewham mara temmuqleḍ s udem-is awṛaɣ.
Anehhar n temsal n ddin iṛuḥ- ed iṣṣeggem-aɣ, yal yiwen deg-nneɣ yefka-yas amkan-is.
Yezwar limam ɣer zdat, syin tarna-d tkeṛṛust uɣur llan qus (4) n yergazen ɣer tama.
Deffir-nsen nerna-d nek d unemhal, u ɣer zdeffir meṛṛa tella tefremlit akked mass Pérez.
Yufa-d lḥal iṭij yeččuṛ igenni d tafat.
Ifeṭṭiwjen-ines bdan la ttaẓayen ɣef akal u aẓɣal segmi i irennu.
Ur ẓriɣ ara ayɣer neṛǧa aṭas akken ad nebdu tikli.
Yenɣa-yi lɣeṭ seddaw leḥwayeǧ-agi-inu tiberkanin.
Amɣar-nni yellan yersa ačabbun-is, yekkes-it-id tura.
Zziɣ allen-iw ɣer tama-s akken ad t-mmuqleɣ makken i yi-d-yemmeslay fell-as unemhal.
Yenna-yi-d belli yemma akked mass Pérez uɣen tannumi ttḥewwiṣen timeddiyin arma d taddart, nitni akked tefremlit.
Muqleɣ lexlawi i yi-d yezzin.
Fehmeɣ imiren yemma s uẓeṭṭa-yagi isekla yettawin ɣer tɣaltin yettsamin igenni, s wakal azeggaɣ izgezwen, s kra-nni kan n yexxamen yettwabnan akken yelha.
Timeddiyin, di tmurt-agi banent d tidak yettilin am tirga tifessasin.
Ass-a iṭij i izaden,16 yettciriwen tamuɣli, tamurt tuɣal teḥzen u d tamarẓagut i wemdan.
Nebda tikli.
Faqeɣ Imiren i Pérez belli yesḥarejdil cwiṭ.
Takkeṛṛust segmi trennu aɣiwel, ma d amɣar segmi i yessegray aḍar ɣer deffir.
Yiwen seg irgazen yellan yedda ɣer tama n tkkeṛust, yuɣal ula d netta teǧǧa-t, u tura yuɣal ad d-ileḥḥu ɣer tama-w.
Ttwehimeɣ deg iṭij yettalin s tazla deg igenni.
Greɣ tamawt belli ddeqs-aya segmi tebda tmurt tezunzun s ccna ibe&ac akked uṭerḍeq n uṣaɣuṛ iḥeḍmen.
Tidi tebda tecceṛcuṛ-ed ɣef ddmuj-iw.
Segmi akken ur s&iɣ ara ačappun, bdiɣ ad sbuḥruyaɣ s tmacwaṛt-iw.
Axeddam n tkebbanit i iqqazen iẓekwan yenna-yi-d yiwen akken n wawal i wumi ur sliɣ ara.
Di lawan i deg isfeḍ tamelɣiɣt-is s tmacwart yeṭṭef s ufus azelmaḍ, afus ayeffus irfed takaskiṭ.
Nniɣ as : « amek ?
» yales-iyi-d s uwehhi s igenni : «a yekkat s aqerru ».
Nniɣ as : «ih».
Amecwaṛ akka yesteqsayi-d : «d yemma-k i yellan da?
».
Nniɣ-as : « ih » « meqret aṭas di la&meṛ?
» Rriɣ-as : « akka i d ddunit», imi ur ẓriɣ ara acḥal di la&meṛ-is swaswa.
Syin yessusem.
Zziɣ udem-iw ɣer deffir, walaɣ Pérez, yellan yeb&ed s wazal n semmus n tmerwin (50) n lmitrat fell-aɣ, yettɣawal-ed, s lemḍella yejelwaḥ s ufus-is.
Muqlaɣ daɣen s anemhal yellan ileḥḥu s la&qel, Mebla ma izad tikli.
Kra n tmeqwa n tidi banent-ed ɣef unyir-is, yerna ur tent-isfiḍ ara.
Iban iyi-d belli tarba&t i nga deffir usenduq segmi tettɣawal.
Mazal zzin-aɣ-ed lexlawi yettfeǧiǧen, yeččuṛen d iṭij.
Tafat igenni tekkat s allen,yew&er wemdan ad asyesbeṛ.
Yiwet n tikkelt n&edda seg yiwen weḥric n webrid yettwa&awden.
Iṭij yesṭarḍeq-as aggudṛun.
Kečmen isebaḍen deg-s u lateṛ-nneɣ itelli-yas iqcer-is yettmecbaṛṛiqen.
Nnig tcariṭ, ačapun unehhar ittwaxedmen s weglim ifuṛṛen,17 yettban-ed yettwaggwa deg aluḍ-agi aberkan.
Lliɣ &erqentiyi ger igenni-yagi ajenjaṛi mellulen akked lenwal-agi iḥeznen, tebrek ugudṛun yettmentaḍen ifezqen, tebrek tacenneltaḥt n ikustimen, tebrek taqurant n tkeṛṛust.
Annectagi yark, rnu-yas iṭij, rriḥa n weglim akked imuzzuren n tcariṭ, tin n sbiɣa akked tin n ttbaxuṛ, &eggu n wa&waz n yiḍ, annect-a yark sxeṛben-iyi iẓri-w akked d tiktiwin-iw.
Zziɣ s wudem tikkelt nniḍen ɣer deffir : iban-iyi-d Pérez yeb&ed ugar, ye&ṛeq deg yiwen wagu n weẓɣal, syin iɣab ɣef alleniw.
Nudaɣ-t s wallen, walaɣ-t iffeɣ i webrid u yegzem ger lexlawi.
Daɣen faqaɣ belli abrid yellan zdat-nneɣ d abrid ubrin.
Fehmeɣ imiren belli Pérez yesnen tamurt, yegzem ger lexlawi akken ad aɣ-ed-yeqḍe&.
Dɣa di ṭṭurna yeqḍe&-aɣ- ed.
Syin iṛuḥ-aɣ si ger wallen.
Igzem daɣen ger lexlawi u ikemmel akka acḥal n tikkal.
Ma d nek ḥulfaɣ i yidamen mi d-sṭebṭuben ɣef tiwwura uqerru-yiw.
Syin kulec ikemmel s lemɣawla, s tannumi akked le&wayed, armi ur cfiɣ i kra yeḍran.
Yiwet n tɣawsa kan : akken nṛuḥ ad nekcem ɣer taddart, temmeslay-id tefremlit i iddan yid-nneɣ.
Tes&a akken yiwet n taɣect yemgaraden aṭas nettat d tqadumt-is, taɣect-is ḥninet u d targagayt.
Tenna-yid : « lemmer ad nkemmel akka tikli s la&qel ad aɣ-yesra& yiṭij.
U lemmer ad nɣiwel, ad aɣ-teccef tidi, u zdaxel n teglizt ad aɣ-yewwet ubeḥri si ḥamu akked tesmeḍ ».
Ufiɣ tes&a lḥaq.
Ulac tifrat.
Seg wass-nni mazal-iyi-d kra n cfayat : amedya, udem n Pérez makken i ɣ-en-yeqḍa& qrib ɣer taddart.
Timeqwa tizuranin imeṭṭawen n utqeleq akked leḥzen la d-neggint ɣef ddmuj-is acu kan, imi yekmec, ur ad d-ɣellint ara.
Ttnernint, ttemlilint armi gant tamda n waman ɣef udem-nni-ines wesren.
Cfiɣ daɣen i teglizt akked imezdaɣ n taddart ɣef utṛutwaṛ, ijeǧǧigen izeggaɣen ɣef iẓekwan, anexsuf n Pérez (ad as-tiniḍ d ajeɣlal yulwan), akal18 zeggaɣen am idammen yettrusun ɣef usenduq n yemma, iẓuran imellalen i ixelḍen d wakal, ternuḍ-as lɣaci, ssuɣat, taddart, aṛaǧu zdat yiwet n lqahwa, acexeṛ umutur yugin ad yekfu, akked lfeṛḥ-iw makken i yekcem lkaṛ di tesga n teftilin n Lezzayer akked uxemmem imiren belli ad kecmeɣ ad ṭṭseɣ xeṛsum tnac n swaya&.
9 IXEF II Akken d-ukiɣ si tguni, fehmeɣ ayɣer yesxenfeṛ um&ellem-inu mi d as-ssutreɣ sin wussan n tesriḥ : ass-a d ass n ssebt.
Tzemreḍ ad d-tinniḍ amzun ttuɣ-t, acu kan mi d-kkreɣ, tusa-yi-d tikti-yagi.
Am&ellem-inu ixemmem belli akka ad awiɣ qus (4) n wussan ma tsseddaḍ-ed lḥed u annect-a mači dayen ara t-isfeṛḥen.
Acu kan si tama nniḍen, mači sɣur-i i d-tekka imi tettwanṭel yemma iḍelli, mači ass-a.
Daɣen si tama-nniḍen ad awiɣ ssebt akked lḥed-inu akken d as-yehwa yella lḥal.
Mebla ma nniɣ-ed, annect-a mači dayen ara yi-iǧǧen ur fehmmeɣ ara am&ellem-inu.
Ɛegzeɣ yark amek ara d-kkreɣ imi lliɣ a&yiɣ aṭas seg iḍelli.
Makken i ttseṭileɣ tamart-iw xemmeɣ acu zemreɣ ad xedmeɣ ass-a, dɣa nniɣ-as ittif ad ṛuḥeɣ ɣer tefsit ad &awmaɣ.
Ṭṭfeɣ letṛam armi d lmina.
Din neggzeɣ ger teẓra deg waman.
Aṭas n yelmeẓyen i yellan din.
Mlaleɣ-ed deg waman Marie Cardona, d yiwet akken i ixedmen yid-nneɣ yiwen zman d taddakktilutt (tekkat ddaktilu), u di tallit-nni tella te&ǧeb-iyi cwiya.
Ula d nettat waqila lliɣ &eǧbeɣ-tt.
Acu kan cwiṭ kan tetaxeṛ seg ixeddim dɣa ur nes&i yara akud akken ad yili kra ger20 aneɣ.
Ɛiwnaɣ-tt tuli ɣef ṛṛuda i icuffen, sumaɣ-ed imiren tidmarin-is.
Mazal-iyi deg waman makken teẓẓel s u&ebbuḍ ɣef tcuffett.
Tezzi-d ɣur-i, acebbub deg allen-is, dɣa teḍsa-yi-d.
Uliɣ ar tama-s, ɣef tcufett.
Yelha lḥal u, am akken s uqesseṛ, rriɣ aqerruy-iw ɣer deffir, serseɣ-t ɣef u&ebbuḍ-is.
Tessusem, ur d-tenni kra.
dɣa unfeɣ-as akken.
Yewwet-iyi-d igenni ajenjaṛi yettmecbaṛṛiqen s allen-iw.
Ḥulfaɣ seddaw temggaṛṭ-iw i u&ebbuḍ n Marie mi yessebraq s la&qel.
Neqqim akken deqqs s ufella n tcufett, am widak yeṭṭsen.
Akken tḥulfa yerɣa yiṭij, teɣmes deg waman dɣa ḍefreɣ-tt.
Qeḍ&aɣ-tt, dɣa s&eddaɣ afus-iw deffir wammas-is syin nkkemmel a&ummu akken di sin.
Tettaḍsa aṭas.
Ɣef yiri n lmina, makken neqqim ad nettkaw, tenna-yi-d : « berrikeɣ ugar-ik ».
Nniɣ-as ma ad teddu ɣer ssinima tameddit-a .
Terna taḍsa u tenna-yi-d belli tebɣa ad twali asaru n « Fernandel ».
Mi nelsa leḥwayeǧ-nneɣ, tewhem mi yi-d-twala lsiɣ takkrabaṭ taberkant dɣa testeqsa-yi-d ma yella kra id iyi-ḍran.
Nniɣ- as belli temmut yemma.
Tebɣa ad tẓer si melmi, nniɣ-as seg iḍelli.
Tuɣal ɣer deffir cwiṭ, acu kan ur tes&iḍ acu i dtenna.
Bɣiɣ ad as-iniɣ belli mači d lɣelṭa-inu acu kan ṭṭfeɣ iman-iw imi yufa-d lḥal nniɣ-t meqbel i um&ellem-iw.
Annect-a ẓriɣ, ur yes&i yara anamek.
Akken d as-yehwa tella liḥala dima neɣleḍ cwiṭ.
Tameddit-nni, Marie tettu kullec.
Asaru yella anda yesseḍsay tikkwal, acu kan yeqeṛs u yessexcawat.
Amessaḍ-is isuma-d amessaḍ-iw.
Sselfeɣ-as i tedmarin-is.
Taggara usaru, ssudneɣ-tt-id, acu kan tasudent ur nban ara amek akken.
Mi d-neffeɣ, tedda-d yidi s axxam.
Makken i d-ukiɣ, ufiɣ-ed Marie tṛuḥ.
Tenna-yi-d belli ad tṛuḥ ad d-tẓer nanna-s.
Mmektaɣ-ed belli d lḥed21 dɣa ddiggutiɣ : ur ḥmileɣ ara lḥed.
Dɣa, zziɣ ar tguni, nudaɣ rriḥa n lemlaḥ i d-yeǧǧa ucekkuḥ n Marie deg wusu syin kemleɣ taguni armi d mraw (10).
keyfeɣ kra iggiṛa, dima deg wusu, armi d ṭnac.
Ur bɣiɣ ara ad fetreɣ ɣer Celeste akken uɣeɣ tannumi, imi iban ad iyi-dyesteqsi ɣef lǧanaza, u nek ur ḥmileɣ ara annect-a.
Ssewweɣ-d timellalin di zzit, ččiɣ-tent-id si tmeqlitt mebla aɣrum imi yekfa-yi u nek ur bɣiɣ ad ṣubbeɣ ad daɣeɣ.
Umba&d leftuṛ, lḥiɣ akk culaɣ cwiṭ deg uxxam seg uddiguti.
Axxam yella iggerez asmi tella yemma.
Tura meqqeṛ aṭas fell-i weḥdi, u terra-yi tmara wwiɣ-ed ṭṭabla n wučči ɣer texxamt-iw.
Ḥala di texxamt-agi i ddreɣ tura, ger ikkersiyen uqeccuc yeṭṭuṭcen, taxzant i wumi icennelteḥ lemri, ṭṭabla n tarda akked umetṛeḥ n wuzzal.
Ayen-nniḍen unfeɣ-as di ṭṭerf.
Amecwaṛ umba&d, akken ur ttɣimiɣ ara, ddemɣ-ed yiwen weɣmis aqdim, ɣriɣ-t.
Gezmeɣ-ed sseg-s yiwet n teswiṛa deg yiwen umagrad i d yettmeslayen ɣef lemlaḥ n kruschen, syin snetḍaɣ-tt deg yiwet uttafttar aqdim anda srusuyaɣ ayen i d iyi-tte&ǧaben deg iɣmisen.
Ssardeɣ daɣen ifassen-iw, u syin ṛuḥeɣ qimeɣ deg ubbalkun.
Taxxamt-iw tettak ɣer webrid ameqran n temnaṭ- nni.
Ɣas akken azal n wass-a d win yelhan, abrid mazal-it yeččuṛ d aluḍ, lɣaci drus u ḥaren aṭas.
Tazwara d tiwaculin i d-yusan ad ḥewṣent, sin warrac s ikustimen ibeḥriyen, takilluṭ nnig tigucrar am widak i iḥeṣlen di leḥwayeǧ-nsen tiquṛanin, akked yiwet n teḥdayt tamecṭuḥt s yiwen uqerddun adehbi meqqṛen akked tisebbaḍin tiberkanin yettwasirǧen.
deffir-nsen, yemmat-nsen annectillatt s tqendduṛt n leḥrir taqehwit, akked babat-nsen, yiwen urgaz amecṭuḥ afessas i yuɣeɣ22 tannumi ttwaliɣ.
Yelsa lemḍella, takkrabaṭ uferṭeṭṭu akked t&ekkazt deg ufus.
Mi t-walaɣ yedda-d netta d tmeṭṭut-is, fehmeɣ imiren ayɣer i s-qqaren di tezniqt-nneɣ belli d argaz i iṭṭhellan deg iman-is.
Cwiṭ umba&d &eddan-ed ilmeẓyen n temnaṭ-nneɣ s icebbuben yettwaḍelḥen akked tekkrabaḍin tizeggaɣin, lbistat iḥerṣen, s leǧyub yettwabbṛuddin fell-asent akked isebbaḍen yes&an tiqerwac i&edlen.
Nniɣ-as ger-i d yiman-iw ahat ar ssinima alemmas ara ṛuḥen.
Ɣef ayagi i ṛuḥen zik u ttɣawalen akken ad qeḍ&en letṛam, u nutni ttaḍsan.
Akken ɣaben, yuɣal wezniq cwiya cwiya d ilem.
Yark imukan anda zehhun lɣaci, ahat tura bdan zzehwannseb.
Deg webrid, i d-yeggran tura ḥala at-tḥuna akked yemcac.
Igenni zeddig ɣas d acenneltaḥ, yewweḍ-ed tura nnig isekla yellan ɣef yiri n webrid.
Ɣef tṛutwaṛ i yi-diqublen, azenzay n ddexan yessufeɣ-ed akkersi zdat n tewwurt-is, yeqqim fell-as mezlagu s usenned n sin iɣalen-is ɣef tzagurt ukkersi.
Letṛamat yellan ččuṛen zgelli uɣalen tura d ilmawen.
Di lqahwa-nni tamectuḥt : « chez Pierrot », ɣer tama n tḥanutt n ddexan, aggarṣun yella iferreḍ iḍuman deg uḥanu yellan d ilem.
Ass-a ziɣ d lḥed swaswa.
Berneɣ akkersi-w u sersaɣ-t am bab n tḥanutt n ddexan imi ufiɣ tiɣimit-nni telha.
Keyfeɣ sin igeṛṛa, uɣaleɣ kecmeɣ s axxam ad d-awiɣ tiḥdert n cakula, bdiɣ ad tt-tettaɣ ɣer ṭṭaq.
Cwiṭ akka ixseṛ-ed igenni armi ɣileɣ ad d-wwten igefran unebdu.
Acu kan cwiya cwiya armi i d-yuzdag lḥal.
A&eddi n wagu yeǧǧa-d di tezniqt yiwen usirem ugeffur i tt-yerran tetules cwiya.
Qimeɣ aṭas akken la ttmuquleɣ s igenni.
Tameddit, ɣef lxemsa, yuɣal-d letṛam s umaṛmeɣ akked ssuɣat.
Yewwi-d seg wannar n ddabex igelfan n23 lɣaci yeckenṭeḍen akken ufan ɣef tseddaṛin-is.
Ma d letṛamat i d-yernan umba&d wwin-ed imyuraren i &eqleɣ s tbalizin-nsen timectaḥ.
Ttɣenin cennun s lqedd ugerjumnsen belli tarba&t-nsen ur tettmettat ara.
Aṭas seg-sen i yid-iwehan s ufus.
Yiwen seg-sen isuɣ-iy-d : « ass-a newwi-d lqeḍ-nsen».
Rriɣ-as : «ih», s uhuzzu uqerru-yiw.
Seg imiren bdant tkkeṛwas ad d-ttawḍent.
Yerna yuẓa wass cwiṭ.
Nnig yexxamen, yuɣal igenni d abuzeggaɣ u akken i d-tettrusu tmeddit, bdan iberdan la ttaččaṛen.
Iḥewaṣṣen bdan la d-ttuɣalen cwiya cwiya.
Ɛeqleɣ argaz-nni aḥlawan ger wiyaḍ.
Tugett n warrac ttrun neɣ ttwazzuɣren.
Ticki , ssinimat n tezniqt ad feggḍent ar webrid igelfan n lɣaci.
Ger-asen ilmeẓyen yetteḥriṭiwen ugar n wayen uɣen tannumi u xemmeɣ belli izmer walan-d asaru n tmerẓi.
Widak i d-yuɣalen si ssinma n temdint wwḍen-d cwiya umba&d.
Ttbanen-d ẓẓayit.
Ɣas mazal-iten ddessen, acu kan tikkwal ttbanen-d &yan u s&an inneẓma.
Qimen deg webrid, ttṛuḥun ttuɣalen deg tṛutwaṛ i yi-d-iqublen.
Tullas n tezniqt-nneɣ am inneẓden, teddunt iɣil deg wayeḍ.
Ilmeẓyen xeddmen kullec akken ad tent-id-mlilen, ṭṭegiren-asent kra imeslayen s wacu ttaḍsant makken ara zzint s wudmawennsent.
Aṭas i ssneɣ seg-sent, wehhant-iyi-d.
Tiftilin n tezniqt uɣent-ed deg yiwen umecwaṛ, sweṛɣent itran imenza i d-ibanen deg igenni-yagi n yiḍ.
Qarḥent-iyi wallen-iw si tmuɣli si tṛutwaṛen yeččuṛen d lɣaci akked teftilin.
Tilambbulin smecbeṛṛiqent islaḍen n webrid yellexsen ;
letṛamat, sya ɣer da, si tegnitt ɣer tayeḍ, tettuɣal-ed tafat-nsen seg icebbuben yettemca&len, neɣ seg ucmumeḥ n tuɣmas neɣ deg ibezgan n lfeṭṭa.
Cwiya umba&d, letṛamat neɣsen, iḍ ilsa tebrek nnig isekla akked tiftilin, tefṛeɣ tezniqt s la&qel, armi d-i&eda wemcic24 amezwaru deg webrid yexlan.
Xemmeɣ imiren belli d lawan imensi.
Iqerḥ-iyi umggarḍ-iw mi qqimeɣ akken aṭas sendeɣ ɣef tzagurt ukkersi.
Ṣubbeɣ-d uɣeɣ-d aɣrum akked sbagiṭi, syin ssewweɣ-d u ččiɣ ayen i d-sewweɣ s ibeddi.
Lliɣ bɣiɣ ad keyfeɣ yiwen ugeṛṛu ɣer ṭṭaq, acu kan yuɣal lḥal yebbuḥra cwiṭ u yenɣa-yi-d usemmiḍ.
Medlaɣ- ed ṭṭwiqan-iw, u mi d-uɣaleɣ walaɣ di lemri aḥric si ṭṭabla anda tella ters llambba n lalkul ɣer tama iḥedren n weɣrum.
Nniɣ-as ger-i d yiman-iw ass-a d yiwen n lḥed i&eddan, yemma dayen tenṭel tura, daɣen ad uɣaleɣ s ixeddim am zik, am wakken acemma ur yeḍri.
5 IXEF III Ass-a xedmeɣ aṭas di lbiru.
Am&ellem yelha ar ɣuri ass-agi.
Yesteqsa-yi-d ma yella ur &yiɣ ara aṭas.
Yebɣa daɣen ad iẓer la&meṛ n yemma.
Nniɣ-as « azal n 60 iseggasen », akken ur tta&raqeɣ ara.
Ur zṛiɣ ara ayɣer i yid iban am win yeṛtaḥen u amek yeḥseb tamsalt-agi d tin yekfan dayen.
Llan aṭas n lekwaɣeḍ yembbabben ɣef ṭṭabla-inu, dɣa friɣ-ten yiwen yiwen.
Meqbel ad d-fɣeɣ si lbiru akken ad fetṛeɣ, ssardeɣ-ed ifassen-iw.
Ɣef ṭnac, ḥemleɣ aṭas ad ssirdeɣ ifassen-iw lawan-agi, tameddit, mači aṭas i tt-ḥemleɣ imi yettaf-ed lḥal tebzeg tṣerbiṭ-agi s wacu nsseffeḍ : tettwasexdem teɣzi n wass.
Nniɣ-as yewwas i wem&elem.
Yerra-yi-d belli d tidett, acu kan mači d lḥaǧa i is&an azal meqqren.
Mači zik i d-fɣeɣ, tewweḍ d ṭnac d wezgen mi d-nsuhel nek d Emanuel i ixeddmen di lbiru ucegga&.
Lbiru yettak tamuɣli s illel u neqqim ddeqs n wakud nettmuqul ɣer lembbabeṛ yellan rɣan di lmina seddaw yiṭij.
Imiren yewweḍ-ed yiwen akkenni ukamyun deg yiwen uṭenṭen n snasel akked uṭerḍeq.
Yenna-yi-d Emanuel « ma yella ad nṛuḥ » dɣa bdiɣ tazla.
Yeǧǧa-yaɣ ukamyun dɣa neḍfer-it s tazla.
Zreɣ deg yiwen z&aḍ akked uɣebaṛ.
Ur walaɣ kra, ur ḥulfaɣ i kra ḥala ambbiwel izelgen ger tmacinin akked itṛaktuṛen n werfad, ger tigejda n iɣerruba iceṭṭḥen deg igenni akked iɣerruba yeṭsen d wumi nemṣaraf.
Ckentḍeɣ deg-s d amezwaru dɣa26 neggzeɣ ɣer zdaxel ukamyun netta mazal-it da ileḥḥu.
Syin &awneɣ-d Emmanuel akken ad d-yali.
Iqemḍaɣ nnefs, akamyun yettneggiz ɣef yeblaḍen izelgen n webrid, deg uɣebaṛ akked yiṭij.
yeḍsa Emmanuel armi qrib yemmut.
Newweḍ ɣer Celeste deg yiwet n temda n tidi.
Mazal-it dima din s u&ebbuḍ annectilat, s uṭablyi-s akked claɣem-is imellalen.
Yesteqsa-yi-d « ma yella labas ».
Nniɣ-as : « ih » akk daɣen lluẓeɣ.
Ɣawleɣ učči u swiɣ lqahwa.
Syin kecmeɣ s axxam, ṭṭseɣ cwiṭ imi aṭas i swiɣ n cṛab, u makken i d-ukiɣ tusa-yi-d nnefḥa ad keyfaɣ.
Yella ifut lḥal dɣa uzleɣ akken ad qeḍ&eɣ letṛam.
Kemleɣ ixeddim armi d tameddit.
Yeḥma aṭas di lbiru, u tameddit mi d-fɣeɣ, feṛḥeɣ mi d-uɣaleɣ ɣef uḍar s la&qel ɣef yiri n yillel.
Ɣas akken, uɣaleɣ-d srid s axxam imi bɣiɣ ad sewweɣ lbaṭaṭa deg waman.
Mi yuliɣ s axxam, di tseddaṛin yetulsen, ḥuzaɣ amɣar-nni n Salamano, lǧaṛ-iw yellan netta d weqjun-is.
Hatan ṭam (8) isseggasen-ayagi segmi i ten-nettwali ddukkulen akken di sin.
Aqjun-nni yes&a aṭan n weglim, d tabuzeggaɣt waqila, i s-yecencawen inneẓden-is u tettaǧayas iḥbuben deg uglim-is akked kra akken ixenfuṛen iqehwiyen.
Skud ttidiren akken di sin deg yiwet n texxamt, amɣar n Salamano yewweḍ armi yettcabi s aqjun-is.
Is&a ula d netta iḥbbuyen izeggaɣen deg udem-is akked inneẓden iwraɣen yefruza&en.
Ma d aqjun yewwi-d si bab-is tikli nni s uzagur ibernen, anzaren ar zdat akked umggarḍ yennejbaden am tjiṛaft.
Ttbanen-d am akken seg yiwet n ccetla i d-ufraren ɣas akken msekṛahen.
Snat n tikkal deg wass, ɣef leḥdac n wass akked setta n tmeddit, amɣar yettawi aqjun-is ad iḥewes.
Ṭam (8) isseggasen aya ur beddlen ara abrid.
Tzemreḍ ad-ten-twaliḍ teɣzi n27 tezniqt n Lyon, aqjun yezzuɣuren argaz arma yewet wugur amɣar-nni n Salamano.
Dɣa ad yezzi imiren s aqjun ad t-yewet akk ad t-yerggem.
Aqjun ad yemṛiṛeɣ si tagdi dɣa ad yanef i yiman-is ad yettwazuɣer.
Imiren d amɣar ara t-yezzuɣṛen.
Amecwaṛ kan aqjun ad yettu dɣa ad yebdu daɣen ad yezzuɣuṛ bab-is, u tikkelt nniḍen ad yettewet u ad yettwarggem.
Dɣa ad ḥebsen ɣef tṛutwaṛ, wa yettmuqul wayeḍ, aqjun s tagdi, argaz s uɣuccu.
Akka i tḍeṛru yid-sen yal ass.
Yal mara yebɣu weqjun ad ibec, amɣar ur as yettaǧa yara akud, ad t yezzuɣer, yeṭṭegir imiren weqjun deffir-s azrar n tmeqwa.
Ma yella akka yewwas teḍra ibec weqjun di texxamt dɣa kan imiren ara yaɣ ṭriḥa iggerzen.
Attah ṭam (8) isseggasen i tettkkemil akka tedyant-nsen.
Yeqqar-ed dima Celeste « meskin weqjun-ina » acu kan tidett ur tes&iḍ anwa i tt-yeẓran.
Makken i t-id mlaleɣ di tseddaṛin, Salamano yella ireggem aqjun-is.
Yeqqar-as : « Afuḥan!
amurḍus!
» Ma d aqjun yella ad yettinẓif.
Nniɣ-as : « azul », acu kan amɣar mazal-it irreggem.
Syin steqsaɣ-t acu i s-yexdem weqjun.
Ur d iyi-d-yerra yara.
Yeqqar kan : « Afuḥan!
amurḍus!
» Cikkeɣ-t am win yeṭṭanzen ɣef uqjun-is, ad as-yettṣeggim lḥaǧa di teqlaṭṭ-is.
Hedṛeɣ-as s ṣṣut a&layan.
Imiren ihi, mebla ma yezzi-d ɣuri, yerra-yi-d s yiwen n z&af i iqemḍen « mazal-it dima di ddunit-a » dɣa iṛuḥ s wejbad n ixten yellan yeẓẓel ɣef tqejaṛṛin-is, yettinẓif.
Imiren swaswa yewweḍ-ed lǧaṛ-iw wis sin.
Di tezniqt-nneɣ, qqaren-d medden belli yettidir s usexdem n tlawin ifuḥen.
Mkul mara testeqsin acu i ixeddem, yettarra-d : « d axeznaǧi ».
Sumata ulac anwa i t-iḥemlen.
Acu kan nek iheddeṛ yid-i aṭas u tikkwal yes&edday cwiṭ n wakud ɣur-i imi ttḥessiseɣ-as.
Ttafeɣ ayen i d-yeqqar d ayen yellan.
Yerna ur s&iɣ ula d yiwet n sseba akken ur as28 heddeṛɣ ara.
Ssawalen-as Raymond Sintès.
D yiwen wezzilen s tuyat hrawen akked wanzaren n win yetturaren amennuɣ s lbbunya.
Yettlusu dima akken ilaq.
Ula d netta yenna-yi-d ɣef Salamano : « muqel kan ɣur-es meskin!
».
Yesteqsa-yi-d ma yella ttɣanfuɣ-t, rriɣ-as ala.
Nuli akken di sin u makken ṛuḥeɣ ad t-ǧǧeɣ, yennayi-d : « s&iɣ cwiṭ n weksum akked cṛab.
Ma tebɣiḍ ad dtṛuḥeḍ ad teččeḍ cwiṭ yid-i?
» Xemmeɣ belli annect-a ad iyi-ssukkes seg sewwi dɣa qebleɣ imiren.
Ula d netta yes&a kan yiwet n texxamt akked d yiwet n tkuzint ur nes&i ṭṭaq.
Nnig wussu-s tella yiwet n temsilt (statue) n lmalayek s umellal akked udehbi, teswiṛat n isaḍen (champions) n lbbunya akked snat neɣ qrad n teswiṛat n tilawin tibbu&eryanin.
Taxxamt tella tumes, ussu yexṛeb.
Yessaɣ meqbel taftilt n zzit, syin issufeɣ-ed lfaṣma taqdimt si lǧib-is dɣa icudd yess afus-is ayeffus.
Steqsaɣ-t acu i t-yuɣen.
Yenna-yi-d belli yennuɣ netta d yiwen akken i s-ed-yettnadin tillicin anda ulac-itent.
«Tfehmeḍ, a mass Meursault, i yi-d-yenna, ɣas nek mači d win iwe&ṛen, acu kan d win izemren.
Yenna-yi-d winna : « ṣubb-ed si letṛam ma yella keč dɣa d argaz ».
Nniɣ-as : « aha sers iman-ik ».
Yerra-yi-d belli nek mači d argaz.
Dɣa ṣubbeɣ-d imiren ar ɣur-es nniɣ-as : « barkak ittifxiṛ-ak, neɣ tura ad k-sewweɣ.
Yerra-yi-d : « seg acu?
» Syin fkiɣ-as yiwet n tiyta.
Yeɣli menṭaq.
Nek ṛuḥeɣ ad t-id-ssekraɣ.
Acu kan netta yefka-yi-d iqeddamen si tegnitt anda yeẓẓel.
Dɣa imiren fkiɣ-as yiwet n tiyta s tgucrart akked sin ibeqqayen imṣaṣayen.
Yeččuṛ wudem-is d idammen.
steqsaɣ-t ma yella yufa acu yettnadi.
Yenna-yi-d : « ih» ».
Makken i d-iḥekku Sintès tadyant-is, yella netta yettcuddu lfaṣma-s.
Lliɣ qimeɣ ɣef yiri n wussu-s.
Yenna29 yi-d : « twalaḍ amek, mači d nek i tt-id-nudan.
D netta i yi-d-ilaǧen ».
Ayen akka i d-yenna d tidett u dayen s wacu sta&eṛfeɣ.
Dɣa yenna-yi-d belli yebɣa ad iyi-ciweṛ ɣef temsalt-agi, imi nek d argaz yesnen d acu i d tudert, u zemreɣ ad as-fkeɣ afus, syin ad yuɣal d ameddakkel-iw.
Ur tes&iḍ acu i s-nniɣ, yesteqsa-yi-d daɣen ma bɣiɣ ad uɣaleɣ d ameddakkel-is.
Nniɣ-as ur cli&eɣ ara : iban-ed am win ifeṛḥen.
Yessufeɣ-ed amerggaz, yeqla-t-id di tmeqlitt, dɣa isers-ed lkisan, tiḍebsiyin, tiferciḍin d lemwwas akked snat n tquṛaṛ n cṛab.
Annect-a yark s tsusmi.
Dɣa neqqim di sin.
Mi nella ntett, ibda ad iyi-diḥekku tamacahutt-is.
Yella yekukra cwiṭ « sneɣ yiwet n tmeṭṭut… Tzemreḍ ad d-tiniḍ d tameddakkelt-iw ».
Argaz ukkud yennuɣ d gma-s n tmeṭṭut-agi.
Yenna-yi-d belli d netta i yeṭḥellan deg-s.
Ur tes&iḍ acu i s-nniɣ u ɣas akken ssusmeɣ-as yerna-d imiren belli yeẓra acu heddṛen fell-as di tezniq-nneɣ, acu kan netta ul-is yeṛtaḥ u netta d axeddam kan ɣef yiman-is.
« Akken ad d-nuɣal ɣer tmacahutt-iw, i yi-d yenna, faqeɣ belli tettkkellix-iyi ».
Yettak-as kan s wacu tezmer ad tedder.
D netta s yiman-is i s-yettxelliṣen taxxamt degi teggan.
U yettak-as 20 n frank s wacu ara tečč yal ass.
« 300 n fṛank n texxamt, 600 n fṛank n wučči, tayuga n ttqaciṛ sya ɣer da, tettaweḍ lḥaṣun ɣer 1000 fṛank.
U lalla ur txeddem ara, ut tṛeddem.
Yernu teqqar-iyi-d belli idrimen-agi ttqadan-tt s lḥeṛs, ur tessaweḍ s iqiḥ s wayen akka i s-ttakeɣ.
Yerna dima qqareɣ-as : ayɣer ur txeddmeḍ ara xeṛsum azgen n wass?
Ad iyi-tekkseḍ ta&kkemt xeṛsum si tɣawsiwin timectaḥ.
Uɣeɣ-am-ed yiwet n tqenduṛt agur-agi kan, ttakeɣ-am 20 frank yal ass, ttxelliṣeɣ-am taxxamt, ma d kem tettesseḍ lqahwa yal tameddit kem d timeddukkal-im .
Tesewwayeḍ-asent30 lqahwa s skkeṛ.
Nek sserbayeɣ-am-ed adrim.
Xedmeɣ-am lxiṛ, terriḍ-iyi-t-id d ixmiṛ.
Ɣas akka ur txeddem ara, dima teqqar-ed belli ur tessaweḍ ara, u akka i faqeɣ belli llant tkkellax dagi ».
Yenna-yi-d imiren belli yufa di ṣṣak-is tawriqt n lluṭu, ur tufi yara amek ara s-ed-tessefhem amek i tt-idtuɣ.
Cwiṭ umba&d, yufa icer n lkaɣeḍ belli teṛhen sin izebgan ɣer « Mont-de-Piété ».
Armi d imiren, ur yeẓri yara belli llan izebgan-nni.
« Faqeɣ belli llant tkellax.
Dɣa ǧǧiɣ-tt.
Acu kan, meqbel xelṣeɣ-tt.
Yerna-nniɣ-as tidett qeṛḥen.
Nniɣ-as belli ayen yark tebɣa d zehwan s tɣawsa-s.
Akken i s-nniɣ, tfehmeḍ a mass Meursault : ur twalaḍ ara belli aṭas i yettasmen si lehna-nni i d amttakkeɣ.
Ad d-yaweḍ wass, ɣer zdat, ad tfaqeḍ s lehna i deg-i telliḍ tura ».
Iwwet-itt armi i d-tfeggeḍ d idammen.
Yella meqbel ur tt-yekkat ara.
« ttbeqiḍeɣ-tt akka tikkwal, acu kan s leḥnana.
Ad tru cwiṭ.
Syin ad zemmeɣ ṭṭwiqan dɣa tkeffu akken tkeffu dima.
Acu kan tikkelt-agi tew&aṛ temsalt.
U nek ar ɣur-i maci aṭas i tt-xelṣeɣ ».
Yessefhem-iyi-d imiren belli ɣef annect-a i yeḥwaǧ ad iyi-ciweṛ.
Yeḥbes ameslay akken ad iṣṣeggem taxicant ireqqen n lamba ucaṛbun.
Nek mazal-iyi sellaɣ-as.
Swiɣ azal n ritla n cṛab, ḥulfaɣ rɣant tewwura uqerruy-iw.
Ttkeyifeɣ seg ubbaki n ddexan n Raymond imi yekfa-yi wayla-w.
Letṛamat ineggura &eddan tura, wwin le&yaḍ- nsen d ssuɣat beṛṛa n temdint.
Ikkemmel Raymond lehduṛ-is.
Ayen i t-yesddigutiyen, « imi mazal iḥemmel taguni yides ».
Acu kan yebɣa kan ad tt-ixelleṣ.
Ixemmem niqal ad tt-yawi s alba&ḍ issensuyen syin ad yessiwel i yiǧadeṛmiyen akken ad tt-yefḍeḥ u ad as-xedmen lkarṭa.
Syin inuda imeddukkal yessen ger ibanddiyen.
Ur tes&iḍ31 anwa i yufa.
Akken i k-yeqqar Raymond tmusni-nsen dima tes&a lfayda.
Mi sen-yenna, rran-as-d belli zemren ad « tt-wecmen ».
Acu kan netta mači dayen i yebɣa.
Yenna-yasen ad ixemmem.
Meqbel yella yebɣa ad iyi-dyessuter yiwet lḥaǧa.
Acu kan yebɣa ad iẓer meqbel acu ttxemimeɣ di temsalt-agi.
Rriɣ-as belli ur tes&iḍ acu ttxemimeɣ, acu kan tadyant-agi d tin iggerzen.
Yesteqsayi-d ma yella dɣa llant tkellax di temsalt-agi, ma yella ar ɣur-i ilaq ad ttettuxelleṣ neɣ ala akked acu ara xedmeɣ lemmer lliɣ deg wemḍiq-is.
Rriɣ-as belli ur nezmir ara ad nẓer acu ara xedmeɣ nek deg wemkan-is, acu kan fehmeɣ ayɣer i yebɣa ad tt-ixelleṣ.
Rniɣ swiɣ cwiṭ n cṛab.
Yessaɣ- as yiwen ugeṛṛu dɣa yemla-yi-d tikti yellan deg wallaɣ-is.
Yebɣa ad as-yaru tabṛatt « anda llan iqeddamen akk diɣen kra n tɣawsiwin ara tt-isneddmen ».
Syin makken ara dtuɣal, ad yeṭṭes yides u meqbel « ad yekfu yid-es » Ad ttissusef s udem dɣa ad tt-id-yessufeɣ ɣer beṛṛa.
Ufiɣ ula d nek belli akka ad ttettuxelleṣ.
Acu kan Raymond yennayi-d belli ur yezmir ara ad yaru tabṛatt ilaqen u ɣef waya i ixemmem fell-i ad as-tt-aruɣ.
Seg makken ur d-nniɣ kra, yesteqsa-yi-d ma yella ur bɣiɣ ara ad as-tt-aruɣ tura kan, rriɣ-as belli ur cli&eɣ ara.
Dɣa yekker imiren umba&d mi yeswa yiwen lkas n cṛab.
Iḍegger tiḍebṣiyin akked tisigert-nneɣ ɣer deffir.
Yesfeḍ-ed akken yelha ṭṭabla.
Iddem-ed, seg yiwen leqjeṛ n ṭṭabla yellan ɣer tama umetṛeḥ-is, yiwet n tewṛiqt, tajellabt tawraɣt, aɣanib igan s wesɣar azeggaɣ akked yiwet n tquṭitt yeččuṛen d sbiɣa n tira taxuxit.
Akken i yid-yenna isem n tmeṭṭut, fehmeɣ belli mači d taṛumit.
Uriɣ-as tabṛatt.
Uriɣ-tt kan akka, acu kan ḥeṛseɣ iman-iw ad as-dduɣ di lebɣi i Raymond imi ur s&iɣ ara ssebba akken ur as-tedduɣ ara di lebɣi.
Syin ɣriɣ-as-ed tabṛatt s32 ṣṣut a&layan.
Yesla-yi-d s ukkeyef akk s uhuzzu uqerruyis, dɣa yessuter-iyi-d ad as-ed-&iwdaɣ leqraya.
Aṭas i Yefṛeḥ yes-s.
Yenna-yi-d : « ẓriɣ belli keč d win yesnen ddunit ».
Tazwara ur faqeɣ ara belli ihedeṛ-iyi-d am umeddakkel-is armi d makken i yi-d-yenna : « tura keč d ameddakkel-iw n ṣṣaḥ ».
Din i faqaɣ.
Yules-as-ed i wawal-is dɣa nniɣ-as « ih ».
Nek ur d iyi-tewqi& ara ma d ameddakkel-iw neɣ ala, u yettban-iyi-d d win yebɣan tadukli.
Izemmem tabṛatt dɣa isggergger ayen i d-mazal n cṛab.
Syin neqqim akken ddeqs nettkkeyif mebla ma yuliyaɣ-ed wawal.
Di beṛṛa, kulec yessusem, nesla i unezrureb n yiwet n tkkeṛṛust.
Nniɣ-as : « iṛuḥ lḥal ».
Ula d Raymond d ayen i yettxemmim.
Ifaq belli akud yett&eddi bihfih u, nezmer ad d-nini, belli d tidett.
Ɣas akken nnuddmeɣ, yew&eṛ-iyi ad d-kkreɣ.
Iban imiren belli baneɣ-ed a&yiɣ imi yenna-yi-d Raymond ur ilaq ad sarḥeɣ i yiman-iw.
Tazwara ur fhimeɣ ara.
Dɣa yessefhem-iyi-d imiren belli nnan-as-ed ɣef lmut n yemma u dayen i ilaqen ad yeḍru ass-a neɣ azekka.
Ula d nek akka i ttxemmimeɣ.
Kkreɣ-ed, yefka-yi-d Raymond labas, izemeḍ afusiw nezzeh dɣa yenna-yi-d belli nekkni s yergazen nettemsefham.
Makken i d-fɣeɣ s ɣur-es, medleɣ tawwurt dɣa qqimeɣ akken amecwaṛ di ṭlam, ger zdat n snat tewwura.
Taxxamt tella tessusem, si tseddaṛin yettal-id yiwen usuḍu aberkan semḍen.
Ḥala tiyita idammen yezenzunen deg imeẓẓaɣ-iw i wumi selleɣ.
Qqimeɣ akken mebla aḥṛiṛet.
Di texxamt n umɣar-nni n Salamano, sliɣ i yiẓẓif iqebṛen n weqjun-is.
3 IXEF IV Xedmeɣ akken i ilaq smana-yagi, iṛuḥ-ed Raymond ar ɣur-i, yenna-yi-d belli icegge& tabṛatt-nni.
Ruḥeɣ snat n tikkal ɣer ssinima nek d « Emmanuel », mači dima i yefhem acu i iḍerrun deg usaru.
Ilaq-iyi imiren ad as-t-sfehmeɣ.
iḍelli d ssebt u Marie truḥ-ed akken i nemsefham.
Bɣiɣ-tt aṭas imi telsa-d yiwet n tqendduṛt mm-ijerdan izeggaɣen akked imellalen akked tiṣandalin n weglim.
Tefsa am tfirest, iṭij aḥmayan yefka-yas udem n tjeǧǧigt.
Neṭṭef lkaṛ, neffeɣ si temdint n Lezzayer s kra ikilumitriyen, ɣer yiwet n teftist yettwaḥeṛsen ger teẓra u yettwafren s uɣanim si tama n wakal.
Iṭij n kuẓ (4) n tmeddit ur qessiḥ ara, acu kan aman llan semmeḍ-it cwiṭ s kra n tingga tiɣezfanin ye&yan.
Marie tesselmed-iyi yiwen wurar.
Ilaq-aɣ, makken ara nett&ummu, ad d-nsew si tqacuct n tengga, ad d-nelqeḍ deg imawen-nneɣ yark akkefta nezmer, syin ad nuɣal ɣef uzagur akken ad dnḍeggeṛ aman-nni seg imawen-nneɣ s igenni.
Annect-a yettak-ed yiwen akken n uzeṭṭa ikefta yettṛuḥun deg igenni neɣ i d-yettuɣalen am ugeffur aḥmayan ɣef udem-iw.
Acu kan, amecwaṛ umbe&d, yuɣal yewwa yimmi-w s lemlaḥ rẓagen.
Dɣa tṛuḥ-ed imiren Marie ar ɣur-i, tḥennec-iyi, tessuden-iyi-d.
Iles-is yesbbuḥra icenfuren-iw syin aṭas i netti ger tenggiwin.
Makken nelsa leḥwayeǧ-nneɣ di tefsit, temmuqel-iyid Marie s wallen yerɣan.
Ssudneɣ-tt-id, dɣa seg imiren ur34 aɣ-d-yuli wawal.
Ḥenceɣ-tt-id ar ɣur-i u nḥar ad d-neṭṭef lkaṛ akken ad d-nuɣal s axxam.
Nṛuḥ ɣur-i akken ad nekcem s usu.
Ǧǧiɣ ṭṭaq-iw yelli.
Ḥemleɣ mara ḥalfuɣ i yiḍ unebdu yeslufuy i tfekkiwin-nneɣ tixemriyin.
Ass-a, teqqim Marie ur truḥ ara, u nniɣ-as ihi ad nefteṛ di sin.
Dɣa ṣubbeɣ-d akken ad d-aɣeɣ aksum.
Mi d-uɣaleɣ sliɣ i ṣṣut n tmeṭṭut ɣer zdaxel n texxamt n Raymond.
Amecwaṛ, amɣar-nni n Salamano irggem aqjun-is, nesla i ṣṣut n lḥafer usebbaḍ akked uxbac n tuccar ɣef tṣeddaṛin n wesɣar syin nesla i : « bu-isellufen, lefrisa», taggara ffɣen s abrid.
Ḥkiɣ-as-d i Marie tamacahutt n wemɣar-nni syin teḍṣa.
Tella telsa apijama-inu iwumi tcemmeṛ i iɣallen.
U makken i d-teḍṣa, yennerna lebɣi-w ɣur-es.
Cwiṭ umb&d testeqsa-yi-d ma yella ḥemmelleɣ-tt.
Rriɣ-as belli annect-a ur yes&i yara lma&na, acu kan yettban-iyi-d ala.
Tuɣal tban-d am tin iḥeznen.
Acu kan makken i d-tettheggi leftur, u ɣef ulac akked ulaḥed, terna daɣen teterḍeq d taḍsa, ayen i yewwin armi i tt-ssudneɣ.
Imiren swaswa i d-fɣent ssuɣat si texxamt n Raymond.
Tikkelt tamenzut nesla i ṣṣut ṛqiqen n tmeṭṭut syin nesla i Raymond i s-yeqqaren : « ctaqeɣ-kem, ctaqeɣ-kem.
Ass-a ad am-mleɣ actiqi ».
Kra n umbbiwel iqebṛen dɣa tsuɣ tmeṭṭut s kra akken n ssuɣat armi deg yiwet n dqiqa kan yeččuṛ-ed wefrag n tewwurt.
Ula d Marie akked nek neffeɣ-ed.
Tameṭṭut mazal-itt tettsuɣu, Raymond mazal yekkat-itt.
Tenna-yi-d Marie belli d l&ib, nek ur tes&iḍ acu i s-rriɣ.
Tenna-yi-d ṛuḥ awi-d aǧadeṛmi, nniɣ-as ur ḥmileɣ ara iǧadeṛmiyen.
Ɣas akken, yewweḍ-ed yiwen uǧadeṛmi, yewwi-t-id uplumbbyi izedɣen di ṛṛef wi sin.
Yesṭebṭeb di tewwurt syin dɣa yeqmeḍ lḥes.
Yerna-yas tiyta ugar, amecwaṛ tru tmeṭṭut.
Raymond yelli-d tawwurt, agaṛṛu deg yimi-s, s yiwen wudem yennecṛaḥen.
Tuzzel-ed teqcict ɣer35 tewwurt u tenna-yas i uǧadeṛmi belli yewet-iṭṭ Raymond.
« Isem-ik », i s-yenna uǧadeṛmi.
Yerra-yas-ed Raymond.
« kkes agaṛṛu seg yimi mara d-thedreḍ », i s-yenna uǧadeṛmi.
Ya&weq Raymond cwiṭ akka, immuqel-iyi-d dɣa issum deg ugiṛru-s.
Imiren yefka-yas uǧadeṛmi yiwen ubeqqa ẓẓayen am umaddaz, di tlemmast n teddmujt-is.
Yeɣli-d ugaṛṛu iṛuḥ kra lmitrat akkin.
Acu kan ur tes&iḍ acu i d-yenna imiren dɣa yessuter s la&qel ma yezmer ad d-yerfed lbunta-s n ddexxan.
Yerra-yas uǧadarmi belli yezmer u yerna-yas-ed : « akka ad teẓreḍ i tikkelt-nniḍen belli aǧadarmi mači d aqeṣṣar ».
Di lawan-nni yark, taqcict tella tettru u t&awed-d : « yewwetiyi.
yernu wagi d aqewwad ».
« A mass aǧadarmi, i s-yenna Raymond, wagi dɣa yella di lqanun, ad s-t-iniḍ aqewwad i wergaz ?
».
Acu kan aǧadeṛmi-nni yenna-yas i Raymond ad izemmem immi-s.
Dɣa yezzi imiren Raymond ɣer teqcict yenna-yas : « aṛǧu kan, annaɣ ad nemlil ».
Yenna-yas-ed uǧadeṛmi ad yemdel axenfuc-is, u taqcict ilaq ad truḥ sya, ma d netta ad yeqqim di texxamt-is simma ad as-d-ssiwlen ɣer lkumiṣarya.
Yerna-yas-ed belli ilaq ɣef Raymond ad yenneḥcam ɣef yiman-is imi yeswa cṛab am tcekkart armi yuɣal yettergigi.
Imiren yessefhem-as-d Raymond : « ur skkiṛeɣ ara.
Acu kan aqla-k dag-i zdat-i, u d aya i yissergagayen, mebla lebɣi-w ».
Imdel-ed tawwurt-is, lɣaci yark ṛuḥen.
Marie akked nek nekkfa aheggi leftuṛ.
Nettat ur telluẓ ara, qrib d nek i yeččan kullec.
Truḥ ɣef leǧwahi n lweḥda syin ṭṭseɣ cwiṭ.
Ɣef tsa&ett tis qrad (3) n tmeddit isṭebṭeb-ed Raymond di tewwurt dɣa ikcem-ed.
Nek lliɣ qimeɣ zdaxel n wusu.
Netta yeqqim-d ɣef yiri-s.
Yeqqim akken ddeqs mebla ma yuli-t-id wawal dɣa steqsaɣ-t amek teḍra temsalt-is.
Yeḥkayi-d belli ixdem-as ayen akken yark yebɣa acu kan tefka36 yas-d abeqqa dɣa izzi imiren yewwet-itt.
Ayen i d-yegran si tmacahutt, walaɣ-t nek s yiman-iw.
Nniɣ-as belli tura ibaniyi-d dayen txelleṣ, ilaq-as ad yefṛeḥ.
Ula d netta dayen i yettxemim, u akken d as-yehwa yexdem umsaltu, ur tes&iḍ acu yezmer ad ibeddel di titiwin tuɣ temcumt.
Yerna-d belli yessen akken ilha imsulta u yeẓra amek ilaq ad sen-yelḥu wemdan.
Yesteqsa-yi-d imiren ma yella kra i yuṛǧaɣ ad tyexdem umba&d mi s-ed-yefka uǧadeṛmi-nni abeqqa.
Rriɣ as belli ur tes&iḍ acu i yurǧiɣ, yernu nek ur ḥmileɣ ara imsulta.
Raymond iban-ed yefṛeḥ.
Yessuter-iyi-d ma yella bɣiɣ ad fɣeɣ ad ḥewṣeɣ yides.
Dɣa kkreɣ-ed, bdiɣ amcaḍ ucebbubiw.
Yenna-yi-d belli ilaq ad iliɣ d anagi-s.
Nek ur iyi-dtewqi& ara lma&na, acu kan ur ẓriɣ ara acu ilaqen ad t-idiniɣ.
Raymond, akken yettwali, ɣures ilaq kan ad sen-iniɣ i imsulta belli yectaq taqcict-nni.
Dɣa qeblaɣ ad iliɣ d anagi-s.
Neffeɣ-ed seg wexxam, ifka-yi-d Raymond yiwen ugaṛṛu.
Syin nurar-as yiwen ubbiyaṛ u xesṛeɣ s cwiṭ.
Yebɣa ad nṛuḥ s axxam ameqran, acu kan ugiɣ imi ur ḥmileɣ ara anect-nni.
Dɣa nuɣal-ed s axxam s la&qel u yenna-yi-d deg webrid acḥal yefṛeḥ segmi yessaweḍ ad as-yefk ṭriḥa-nni i tmeddakkelt-is.
Ufiɣ Raymond d yiwen yelhan yidi, akk xemmeɣ belli yelha wakud s&eddaɣ yides.
Si leb&id i walaɣ, ɣer wefrag, amɣar-nni n Salamano mi yetteḥriṭiw.
Akken newweḍ ar ɣur-es walaɣ belli ulac aqjun-is yides.
Yella yettmuqul ɣer yal tama, ittezi ɣef yiman-is, yetta&raḍ ad icerreg tillas ukkulwaṛ, yesxartim-ed kra imeslayen ur nettwafḥam ara.
Syin ad i&iwed anadi di tzenqatin s wallen-is timecṭaḥ tizeggaɣin.
Makken i tyesteqsa Raymond acu i t-yuɣen, ur d-yerri yara awal imiren kan.
Sliɣ akka kan i wesbecbec : « mmis n leḥram, lefrisa», ikkemel arqiqes.
Steqsaɣ-t anida yella weqjun-is.
Yerra-yi-d37 s uɣiwel belli iṛuḥ-as.
Ticki cwiṭ yemmeslay-ed s wawalen ifeṛzen : « wwiɣ-t ɣer Camanubr, akken nuɣ tannumi nxeddem.
Aṭas n lɣaci i yellan ɣer tbbeṛṛakin n ssirk.
Ḥebseɣ ad mmuqleɣ “agellid n trewla ”.
U makken kkreɣ ad d-ṛuḥeɣ, ufiɣ-t ulac-it.
Acḥal-ayagi i bɣiɣ ad s-d-aɣeɣ taqlaṭ meẓẓiyen.
Acu kan werǧin xemmeɣ ad iṛuḥ akka bu lefrisatnni ».
Ya&reḍ Raymond ad as-yessefhem belli yezmer d a&raq kan i ye&ṛeq, u yezmer ad d-yuɣal.
Iḥka-yas-d aṭas imedyaten n yeqjan lḥan-ed acḥal n temrawin ikkilumitriyen akken ad d-bernen s axxam n imawlan-nsen.
Ɣas s wanecten n teqṣiḍin amɣar-nni yennerna deg-s wetqelleq.
« Awwah ad t-ṭṭfen, tfehmeḍ.
Xeṛsum lemmer yella walba&ḍ ad t-yafen deg webrid, ad t-yejme&.
D awezɣi, ttɣanfun yark medden iḥbuben-is.
Awwah, ad t-ṭṭfen ixeddamen n tɣiwant ».
Nniɣ- as imiren ad iṛuḥ ɣer wexxam n yeqjan i&erqen u din ad ast-id-rren, ilaq kan ad ixelleṣ yiwet n tebzert.
Yesteqsa-yi-d ma yella meqqret tebzert-nni.
Nek ur ẓriɣ ara.
Dɣa ikcem-it z&af : « ad fkeɣ idrimen i bu tsellufin-nni.
Ahah !
izmer ad t-yečč yeɣẓer !
» Syin yekkmaṣa ireggem deg-s.
Yeḍṣa Raymond dɣa yekcem s axxam, ḍefreɣ-t ula d nek nemfaraq mi newweḍ ar wefrag n tewwura-nneɣ.
Amecwaṛ akka umbe&d, sliɣ i tikli n wemɣar-nni, isṭebṭeb-ed ɣer tewwurtiw.
Makken i s-tt-id-lliɣ, yeqqim deqqs ɣef umnaṛ n tewwurt yessusem yuɣal yenna-yi-d : « semmeḥ-iyi, semmeḥ-iyi ».
Ɛerḍeɣ-t-id ad d-yekcem, yugi.
Yella yettmuqul kan ɣer yixef isebbaḍen-is, ifasen-is yeččuṛen d iḥebbuyen, llan ttergigin.
Mebla ma imuqel-ed s udem-iw, yesteqsa-yi-d : « Neɣ ur iyi-tneqqen ara, a mass Meursault.
Neɣ ad iyi-t-idrren ?
Acu ara yeḍrun yid-es tura ?
».
Nniɣ-as belli ttaǧǧanten qrad (3) n wussan deg wexxam n yeqjan i&eṛqen akken ad d-nadin fell-asen imawlan-nsen, ad ten-id-awin ma yella38 bɣan, mulac iqjan yark ɣef wumi ur d-steqsan ara imawlan xeddmen yessen akken d asen-yehwa.
Imuqel-iyi-d di tsusmi.
Syin yenna-yi-d : « qim di lehna ».
Ibelle&-ed tawwurt-is, ticki sliɣ-as yettawi yettarra zdaxel n texxamt-is.
Di ṣṣut-nni ur nban ara amek-it akken, mekkneɣ tameẓẓuɣtiw ar lḥiḍ fehmeɣ belli d imeṭṭawen i la yettru.
Ur ẓriɣ ayɣer i d-mmektaɣ yemma.
Acu kan ilaq ad d-kkreɣ zik azekkanni.
Lliɣ ur lluẓeɣ ara dɣa tṣeɣ akken mebla imensi.
9 IXEF V Yessawel-iyi Raymond di ttilifun ɣer lbiru.
Yenna-yid belli yiwen seg imeddukkal-is (yella iheddeṛ-as felli) i&reḍ-iyi yides ad s&eddiɣ ass n lḥed di texxamt-is, ɣef yiri n yillel, tama n Lezzayer.
Nniɣ-as mači dayen ugiɣ d acu kan ṛeggmeɣ-as i yiwet n tmeddakkelt-iw ad ẓreɣ ass-a.
Yennayi-d imiren belli ula d nettat tettwa&reḍ.
Akkagi ihi, tameṭṭut umeddakel-is ad tefreḥ imi ur tettili yara weḥdes deg wegraw n yergazen.
Bɣiɣ ad as-gezmeɣ imiren kan ameslay imi ẓriɣ am&alem-iw ur yeḥmil ara mara ɣ-d-ssiwlen di ttilifun si temdint.
Acu kan Raymond yessuter-iyi-d ad aṛǧuɣ cwiṭ u yenna-yi-id yezmer ad iyi-d-yessiweḍ izen-agi tameddit, acu kan yebɣa ad iyi-d-i&eggen ɣef yiwet n tɣawsa nniḍen.
Imi, teɣzi n wass meṛṛa teṭṭaffaṛ-it yiwet n tarba&t ilmeẓyen n wa&ṛaben deg-i i d-yedda gma-s n tmeddakelt-is taqdimt.
Yenna-yi-d : « ma yella twalaḍ-t tameddit-agi alba&ḍ itezzin i wexxam, ɣas &eggen-iyi-d ».
Nniɣ-as ṛuḥ dayen sliɣ-ak.
Amecwaṛ umba&d, yessawel-iyi-d um&ellem-inu, imiren lliɣ ddigutiɣ imi xemmeɣ belli ad iyi-d-yini ad sneɣseɣ deg usiwel s tilifun akk daɣen ad sggerzeɣ ixeddimiw.
Ziɣemma, mači yark d annect-agi i yebɣa.
Yenna-yi-d belli yebɣa ad-iyi-d-yehdeṛ ɣef yiwen akken n cɣel ur as-dnban ara ar tura amek ara yettwaxdem.
Yebɣa kan ad iẓer40 ṛṛay-iw di tamsalt-agi.
Yebɣa ad yesbedd yiwen n lbiru di Paris ara yeṭhelan di lecɣal-is din, srid netta d tkabbaniyin timeqranin u yebɣa ad iẓer ma yella zemreɣ nek ad ṛuḥeɣ ar din ad qableɣ lecɣal.
U annect-a ad iyi-yawi ad zedɣeɣ di Paris, yernu ad aṛwuɣ inig teɣzi usseggas.
« Mazal-ik meẓẓiyeḍ, u yettban-iyi-d belli tudert di Paris d tin ara ki&eǧben aṭas ».
Nniɣ-as ih, acu kan nek ur d iyi-d-tewqi& ara.
Dɣa yesteqsa-yi-d ma yella ur bɣiɣ ara ad beddleɣ tudert-iw.
Rriɣ-as belli d awezɣi ur nezmir ara ad nbeddel tudert, akken d as-yehwa llant kifkif-itent yark.
U tudert-iw dagi ur diri-tt ara.
Iban-ed am win i wumi ur ye&ǧib ara lḥal.
Yennayi-d belli dima tiririt-iw tettṛuḥu s iɣẓer, diɣen nek d win ur nes&i yara tirga u annect-a diri-t i wesfuskar.
Uɣaleɣ imiren s ixeddim.
Lemmer ttafeɣ ur tesnuɣnuyeɣ ara, acu kan ur walaɣ ara ayɣer ara beddleɣ tudert-iw.
Mara ixemmem wemdan ad yaf belli nek mači d win yettuɣaḍen.
Asmi lliɣ d anelmad di tseddawit, aṭas usirem am wagi i yes&iɣ.
Acu kan mi yi-teḥṛeṣ teswi&t, ǧǧiɣ taɣuri-inu, faqeɣ biffih belli annect-agi yark ur yes&i yara lma&na.
Tameddit-nni tṛuḥ-ed Marie ad teglu yess-i u testeqsayi-d ma yella bɣiɣ ad tt-aɣeɣ.
Nniɣ-as ur d iyi-tewqi& ara lma&na seg wannect-a, u ma yella tebɣa nezmer ad nezweǧ.
Tebɣa imiren ad tẓer ma yella ḥemleɣ-tt.
Rriɣ-as akken i d as-rriɣ meqbel, belli annect-a ur yes&i yara lma&na ɣuri, acu kan mebla ccek ur tt-ḥmileɣ ara.
« Ihi ayɣer ara yi-taɣeḍ ?
», i yi-d tenna.
Sfehmeɣ-as belli annect-agi yark d wer azal ?
u nezmer ad nezweǧ ma yella tebɣa-t.
Yernu d nettat i dyessuturen annect-a, nek nniɣ-d kan ih.
Tenna-d imiren belli zwaǧ d yiwet n temsalt iwa&ṛen.
Rriɣ-as : « ala .
Teggugem cwiṭ u temmuqel-iyi-d di tsusmi.
Syin tenṭeq-ed.
Tebɣa kan ad tẓer ma yella ad qebleɣ annect-a lemmer d yiwet n tmeṭṭut-nniḍen i&edlen yidi am nettat, i yi-d-yessutren ad tt41 aɣeɣ.
Nniɣ as : « ih ad tt-aɣeɣ ».
Dɣa testeqsa ɣef yiman-is nettat ma yella tḥemmel-iyi, nniɣ-as annect-a dayen ur zmireɣ ad ẓreɣ.
Umba&d yiwen umecwaṛ nniḍen n tsusmi, tenna-yi-d s usbecbec belli nek d yiwen ur nga yara am wiyaḍ, ahat ɣef annect-agi i d iyi-tḥemmel u balak ɣef annect-a swaswa ad d-yass wass ad teddiguti seg-i.
Makken lliɣ ssusmeɣ, ur s&iɣ acu ara d-rnuɣ, nettat teṭṭef-iyi-d seg ufus s wecmumeḥ.
Dɣa tenna-d belli tebɣa ad tezweǧ yidi.
Rriɣ-as ad nezweǧ melmi d as-yehwa.
Ḥkiɣ-as-ed imiren acu iyi-d-yenna wem&ellem dɣa tenna-yi-d Marie belli ad ttte&ǧeb tudert n Paris.
Nniɣ-as belli ddreɣ dinn-a yiwet n tallit akken dɣa tessuter-iyi-d amek tella liḥala dinn-a.
Rriɣ- as : « terka.
ggten yetbiren akked leḥwaṛi yetulsen.
taglimt n lɣaci mellulet aṭas ».
Syin nelḥa u negzem tamdint s iberdan imeqranen.
Tilawin cebḥent aṭas u steqsaɣ Marie ma yella tger tamawt i wannect-en.
Tenna-yi-id ih u tenna-yi-d fehmeɣ-k.
Ddeqs n wakud, ur aɣ-d-yuli yara wawal.
Acu kan bɣiɣ ad ternu tiɣimit yidi dɣa nniɣ-as belli nezmer ad nefteṛ akken ɣer Celeste.
Ula d nettat tebɣa acu kan tes&a aṭas n cɣel.
Nella neqreb s axxam dɣa nniɣ-as ǧǧiɣ-am slam.
Tḥekkeṛ-iyi-d « ur tebɣiḍ ara ad tezreḍ acu n cɣel i yes&iɣ?
» Lemmer ttafeɣ ad ẓreɣ, acu kan iffeɣ aqerruy-iw u daya waqila seg wacu i tettcetki seg-i.
Dɣa, mi twala amek yexseṛ wudem-iw am win iweq&en ger iɣuraf, terna teḍsa u tessembbawel-ed yark tafekka-s ɣer tama-w, tweha-yi-d taddmujt-is s icenfuren-iw.
Ččiɣ ɣer Celeste.
Yufa-yi-d lḥal bdiɣ učči makken i dtekcem yiwet akken n tmeṭṭut mecṭuḥen di lqedd i yi-dyessutren ma tezmer ad d-teqqim ɣer ṭṭabla-w.
Ayen tezmer ad texdem deg usečču-nni mebla ma tcaweṛ-iyi-d.
Tetteḥriṭiw yark , tes&a kra n wallen ittemcbeṛṛiqen, inetḍen42 deg yiwen wudem mecṭuḥen annect n tteffaḥt.
Tekkes tajakkiṭ-is, tessenqed lkaṛṭa n wučči s uɣiwel.
Tessawel-as i Celeste dɣa tessuter-as imiren ayen yark ara tečč s yiwet n taɣect akken iferẓen ɣas akken tɣawel deg umesli.
U makken tella tettṛaǧu claḍa, telli-d ṣṣak-is, tessufeɣ-d tawriqt akked ukkeryun, tessuli leḥsab n wayen ara tečč, syin tessufeɣ-d si texriṭ tamectuḥt ssuma swaswa akked kra n iṣurdiyen n zzayed i uqeddac, syin tsers-iten zdat-es.
Imiren wwin-as-ed claḍa teskef-itt d askaf.
Deg lawan deg-i tettṛaǧu taqedduḥt i d-iteddun, teddem-d daɣen si ṣṣak-s yiwen ukkeryun ajenjaṛi akked yiwet n tesɣunt i d-yettmeslayen ɣef ahilen n smana di ṛṛadyu.
S la&qel tjerred qrib meṛṛa tidwilin.
U seg wakken tasɣunt tes&a teẓẓina isebtaren tkemmel cɣel-nni ayen yark teqqim tetett.
Kfiɣ učči-w u nettat mazal-itt tettjerrid s la&qel-is.
Syin tebedd, telsa tajakkiṭ-is s uḥriret-nni n tmacint dɣa teffeɣ.
Seg makken ur s&iɣ ara acu ara xedmeɣ, fɣeɣ-d ula d nek dɣa ḍefreɣ-tt amecwaṛ.
Tleḥḥu swaswa ɣef yiri utṛutwaṛ u s yiwen akken uɣiwel akked wettkal.
Teṭṭef abrid-is qbala ar zdat u mebla ma tezzi-d ɣer deffir.
Cwiṭ akka te&ṛeq-iyi dɣa uɣaleɣ-d d timenddeffirt.
Xemmeɣ belli tameṭṭut-nni d yiwet i issewhamen, acu kan cwiṭ kan akka ttuɣ-tt.
Ɣef wefrag n tewwurt-iw, ufiɣ-en amɣar-nni n Salamano.
Kreɣ skecmeɣ-t ɣur-i, yenna-yi-d belli aqjun-is dayen iṛuḥ, imi ur t-yufi yara deg wexxam n yeqjan n tɣiwant.
Ixeddamen, nnan-as-d belli yezmer tewet-it walba&ḍ n tkkeṛwas.
Yenna-yasen dinn-a ma yella yezmer ad yesteqsi ɣef tɣawsiwin-agi di lkumiṣaṛya.
Nnan-as-d ala, imi deṛṛunt yal ass timsal am tigi.
Nniɣ-as i wemɣar-nni n Salamano yezmer ad d-yawi aqjun nniḍen, acu kan fkiɣ-as lḥeq mi yi-d-yessefhem belli yuɣ tannumi d winna.
3 Lliɣ qimeɣ ɣef umetreḥ-inu, Salamano yeqqim ɣef ukkersi yellan zdat n ṭṭabla.
Yella iqubel-iyi-d, ifassen-is rrsen ɣef tgecrar-is.
Lemḍella-nni-ines taqdimt mazal-itt ɣef tmelɣiɣt-is.
Yella iteffeẓ imeslayen seddaw claɣem-is weṛṛiɣen.
Ɣas yesddiguti-yi cwiya, acu kan ur s&iɣ acu ara xedmeɣ akk daɣen ur nuddmeɣ ara.
Akken ad t-id-sneṭṭqeɣ steqsaɣ-t ɣef weqjun-is.
Yenna-yi-d belli yewwi-t-id seg wasmi temmut tmeṭṭut-is.
Daɣen yufa-t-id lḥal meqqeṛ di la&meṛ asmi yezweǧ.
Asmi yella meẓẓi yebɣa ad yurar deg mezgun.
Di l&eskeṛ yurar ticeqqufin umezgun i dyettmeslayen ɣef tudert iserdasen.
Acu kan taggara, yekcem d axeddam deg tmacinin u dayen ɣef ur yendim ara, imi tura yes&a yiwet n lentrit yelhan.
Ɣas akken ur yefṛiḥ ara aṭas netta d tmettut-is, acu kan yewweḍ armi yuɣ tannumi yides.
Asmi temmut iḥulfa belli yeggra-d weḥdes.
Dɣa yessuter yiwen weqjun seg yiwen umeddakkel-is deg ixeddim u yefka-yas-d wagi meẓẓi.
Ass amezwaru, alarmi i t-yessuṭeḍ s ubbibṛun.
Acu kan imi iqjan ur teddern ara annect i ttidiren yergazen, uɣalen akken di sin d imɣaren.
« Ṭṭbi&a-s n diri, i yi-d-yenna Salamano.
Tikkwal akka nettnaɣ.
Acu kan zemreɣ ad d-iniɣ d aqjun yelhan ».
Nniɣ-as telha ccetla-s dɣa iban-ed Salamano am win ifeṛḥen.
« Yernu, i d-yerna, ur t-tessineḍ ara meqbel ad yaḍen.
D acebbub-is yark i izaden deg-s ».
Yal tameddit d yal tasebḥit, seg wasmi yuḍen weqjun-is aṭan-agi n weglim, Salamano ziɣ yeddehhin-it s zzit.
Acu kan, ar ɣures, aṭan yuḍen s tidett weqjun-is d ticurreft u ticurreft mači d ayen iḥellun.
Imiren ffaɣ-d, dɣa yenna-yi-d wemɣar-nni belli yewweḍ-d lawan ad iṛuḥ.
Nniɣ-as belli yezmer ad yernu cwiṭ, akk daɣen iɣaḍ-iyi aṭas wayen yeḍran d waqjun-is : Yenna-yi-d tanemmirt.
Yenna-yi-d daɣen belli yemma tḥemmel aṭas aqjun-is.
Yal mara tt-id-yadder, yeqqar-iyi-d44 «yemma-k meskint».
Yenna-yi-d ahat ḥezneɣ aṭas seg wasmi temmut yemma, ur tes&iḍ acu i s-rriɣ.
Yenna-yi-d daɣen s ukukru akk s lemɣawla belli di tezniqt-nneɣ aṭas n lɣaci i d iyi-d-ittmuqulen s yir tiṭṭ seg wasmi i rriɣ yemma deg wexxam n yemɣaren, acu kan yessen-iyi akken ilha u yeẓra belli ḥemleɣ aṭas yemma.
Rriɣ-as ur ẓriɣ ara ayɣer ur d iyi-d-iban ara ar tura belli lɣaci ttmuqulen-iyi-d s yir tiṭṭ ɣef temsalt agi, acu kan axxam n yemɣaren iban-iyi-d d tifrat iwulmen imi ur s&iɣ ara ddeqs n wedrim s wacu ara qableɣ yemma deg wexxam.
«Yernu, i s-rniɣ, aṭas ayagi segmi ur tes&i acu ara yi-d-tini u teddiguti weḥdes dagi ».
« D tidett, i yi-d-yenna, u deg wexxam n yemɣaren, xeṛsum, tezmer ad d-taf imeddukkal ».
Syin issuter-iyi-d smaḥ.
Yebɣa ad iṛuḥ ad yeṭṭes.
Tura tbeddel tudert-is u ye&req-as yark acu ara yexdem.
D tin i tikkelt tamenzut, seg wasmi i tsneɣ, i d iyi-d-yefka labas, ɣas s uɣiwel, u ḥulfaɣ i tiḥeṛcewt n weglim-is.
Yecmumeḥ cwiṭ meqbel ad d-yeffeɣ.
Dɣa yenna-yi-d : « ssarameɣ iḍ-agi ur sseglafen ara yeqjan.
Dima ttɣiliɣ d aqjun-iw ».
5 IXEF VI Ass n lḥed, ggummaɣ yark ad d-akiɣ.
Armi i yi-d tessawel Marie thuc-iyi yark.
Ur nečči iqiḥ imi nebɣa ad n&um zik.
Ḥulfaɣ i yiman-iw d ilem u daɣen iqreḥ-iyi uqerruy-iw.
Rẓag igiṛṛu deg yimmi-w.
Teḍsa aṭas felli Marie imi akken i d-tenna : « udem-ik iga am win n lmegget ».
Telsa yiwet n tqendduṛt tamellalt u tserreḥ i yimezran-is.
Nniɣ-as tcebḥeḍ, dɣa teterḍeq d taḍṣa si lfeṛḥ.
Mi nṣub, nesṭebṭeb ɣef tewwurt n Raymond.
Yerrayaɣ-ed belli tura ad d-iṣubb.
Deg webrid, imi &yiɣ cwiṭ akk daɣen imi nemdel leḍwaq, iṭij n wass-a yerɣan, yefka-yi-d tiyita am tbeqqact s udem.
Marie tettneggiz si lfeṛḥ, ur teḥbis ara timenna belli yelha lḥal kra i nekka deg webrid.
Ḥulfaɣ i yiman-iw xiṛ cwiya u daɣen ḥulfaɣ i laẓ.
Nniɣ-as-t i Marie i yi-d-yezakknen ṣṣak-is anda i d-tewwi sin imayuten-nneɣ akked tṣarbiṭ.
Ilaq-aɣ ad narǧu armi i nesla i Raymond mi dyemdel tawwurt-is.
Yelsa-d yiwen userwal ajenjaṛi akked tebluzt mm-yekmamen imecṭaḥ.
Acu kan yelsa-d atriku n ibeḥriyen, ayen i d-yesseḍsen Marie aṭas;
iɣallen-is d imellalen aṭas seddaw ineẓden iberkanen.
Ddigutiɣ cwiṭ segs.
Iṣubb-ed netta yettseffiṛ, iban-ed yefṛeḥ aṭas yenna-yi-d : « azul, ay ameddakel » u yessawel i Marie «Mademoiselle».
Iḍelli-nni nṛuḥ ɣer lkumiṣarya anda i d-cehdeɣ belli taqcict-nni « yectaq-itt » Raymond.
Ifeɣ-ed syin s yiwen46 u&eggen.
Ur muqlen ara yark ma yella d tidett wayen i dnniɣ.
Zdat tewwurt, nehdeṛ nek d Raymond ɣef annect-en, syin neqsed ad neṭṭef lkaṛ.
Taftist ur teb&id ara, acu kan akken a xir, ad naweḍ meqqar zik.
yenna-d Raymond ad yefṛeḥ umeddakkel-is ma newweḍ zik.
Mi nekker ad nali ɣer lkaṛ iwehha-yi-d Raymond akken ad muqleɣ ɣer zdat.
walaɣ yiwet n terba&t n wa&ṛaben isenden ɣer tewwurt n tḥanutt n ddexan.
Llan ttmuqulen-d ɣur-nneɣ di tsusmi, acu kan mara ten-mmuqleɣ, la ttfaqeɣ belli ttwalinaɣ-d amzun d izṛa neɣ d isekla yeqquren.
Yenna-yi-d Raymond belli wis sin mara d-tebduḍ seg uzelmaḍ d win i d ameddakkel-nniines, yettban-ed am win iceɣlen.
Yerna-d imiren belli dayen tura, ayen yeḍṛan ɣur-es d tamacahutt yezrin.
Marie ur tefhim acemma testeqsa-yaɣ-d acu yellan.
Nniɣ-as belli d a&ṛaben i tt-yettalasen i Raymond.
Tebɣa ad nṛuḥ imiren.
Ibbed-ed Raymond dɣa yeḍsa makken i d-tenna belli ilaq ad nɣiwel.
Nṛuḥ sanda iḥebbes lkaṛ yellan yeb&ed cwiṭ.
yennad Raymond belli a&ṛaben ur aɣ-d-ḍfiren ara.
Muqleɣ syin ɣer deffir.
Ufiɣ mazal-iten deg wemḍiq-nni-nsen, ttmuqulen dima s amḍiq anda akken nella neqqim.
Nekni neṭṭef lkaṛ.
Raymond i d-ibanen yekkes-as utqeleq, yebda ad dyesseḍsay Marie .
Ḥulfaɣ am wakken te&ǧeb-as, acu kan mači d tin i s-d-yettarran.
Sya ɣer da, ad t-id-temmuqel s teḍsa.
Nṣubb beṛṛa n temdint n Lezzayer.
Taftist ur teb&id ara ɣef wemḍiq anda yeḥbes lkaṛ.
Acu kan ilaq-aɣ ad negzem yiwen akken n wayla yulin cwiya ɣef yillel syin kan i nezmer ad nṣubb ɣer teftist.
Yeččuṛ wayla-nni d iẓra iwraɣen akked twedcin timellalin yesseḥmeq ujenjaṛi aẓayan igenni.
Marie tezha deg wurar s ijeǧǧigen i tella tekkat s ṣṣak-is.
Nelḥa ger yexxamen imecṭaḥ yes&an tisemmiyin47 tizegzawin neɣ timellalin, kra seg-sent, s leḥwaṛi-nsent frentent isekla n uzumbi, kra nniḍen d tibu&eryanin ger yeẓra.
Meqbel ad naweḍ ɣer yiri n tiɣilt, nwala illel zeddigen akked yiwen uɣenjuṛ n wakal yettnuddumen di tlemmast n waman izeddganen.
Yiwen akken n ṣṣut afessas umutur yuli-d armi d ɣur-nneɣ.
U nwala meb&id yiwen uɣerrabu ileḥḥun deg waman amzun d abburebbut.
Tekkes-ed Marie kra ijeǧǧigen.
Si tiɣilt yettṣubbun s illel nwala belli llan kra yett&ummun.
Ameddakel n Raymond yezdeɣ deg yiwen n wexxam yettwaxedmen s wesɣar deg yiwen n yixef n teftist.
Axxam isenned ɣer teẓra timeqranin, ijga i t-irefden si zdat kecmen deg waman.
Yessemyusan Raymond ger-aneɣ.
Ameddakkelis isem-is Masson.
D yiwen akken uterras meqqren di teɣzi i wumi hrawit tuyat, yuɣen yiwet akken n tmuṭṭut ibernen, yelhan, s tameslayt-is taparizyant.
Yenna-yaɣ-ed imiren arret iman-nwen am akken deg ixxamen-nwen i tellam, Akk eččet seg iselman-nni yecwan, widak i d-yeṭṭef tafrara yagi.
Nniɣ-as acḥal yecbeḥ wexxam-is.
Yenna-yi-d belli din i da yes&edday ussan n ssebt akked lḥed akked wussan yark usta&fu.
« Nek d tmeṭṭut-agi-inu, nettemsefham akken yelha», i d-yerna.
Di lawan-nni, tella tmeṭṭut-is tettaḍsa nettat d Marie.
D tin ahaqel i tikkelt tamezwarut i deg-i xemmeɣ s tidett belli zemreɣ ad tt-aɣeɣ.
Masson yebɣa ad i&um, acu kan tameṭṭut-is akked Raymond ugin ad ddun.
Nṣubb-ed di tlata yid-nneɣ, u Marie tneggez imiren kan deg waman.
Masson akked nek, neṛǧa cwiṭ.
Netta d win yettmeslayen s la&qel, sneqdeɣ belli yes&a tannumi irennu tawinest-agi i kra n wayen yark i d-yeqqar : «u zemreɣ ad d-iniɣ ugar n wannect-a», ɣas ma yella, di tilawt, ur tes&id acu i d-irennu i umeslay-is.
Yennayi-d ɣef Marie : « tzad,u zemreɣ ad d-arnuɣ ɣef annect48 a,tes&a aṭas n sser» Syin d asawen ur rriɣ ara ddhen-iw ɣer umeslay-agi id-irennu dima imi lhiɣ-ed deg uḥalfu aẓidan n yiṭij yebdan ad iyi-yesluffuy.
Ijdi yebda yesseḥmay iḍareniw.
Wexreɣ cwiya lebɣi-nni s&iɣ n uneggez s aman.
Acu kan taggara nniɣ-as i Masson : « ad nekcem?
» Nek d aneggez i negzaɣ, netta yekcem kan s la&qel deg waman armi yebda ttɣumunt waman dɣa yeɣmes.
Yett&ummu ɣef yedmaren u ixuṣ, dɣa ǧǧiɣ-t akken ad qeḍ&eɣ Marie.
Aman semḍit u ferḥeɣ mi tt&ummuɣ.
Nesseb&ed nek d Marie, neḥḥulfa imiren nemye&del deg &umu akk di tiktiwin.
Akkin aggemaḍ deg waman, nuɣal nett&ummu ɣef uzagur, u ɣef udem-iw yezzin s igenni, iṭij itekkes-iyi-d aman i d-mazal ttmaren-ed seg yimmi-w.
Nwala-d imiren Masson mi d-yuɣal ɣer teftist akken ad yeẓẓel i yiṭij.
Si mba&id yettban-ed annectillat.
Marie tebɣa ad n&um di sin.
Uɣaleɣ deffir-es akken ad tt-id-ṭṭfeɣ seg wammas.
Nettat tekkat s ifassen di lawan i tt-id-tt&awaneɣ s tyita iḍaren.
Ṣṣut-nni amectuḥ n tiyta deg waman yedda-d deffir-nneɣ di tṣebḥit-nni armi ḥulfaɣ i yiman-iw a&yiɣ.
Dɣa ǧǧiɣ-en Marie, uɣaleɣ-ed s u&ummu s la&qel akk s tririt n nnefs yelhan.
Di teftist, ẓleɣ ɣef wudem ar tama n Masson ;
rriɣ udem-iw deg ijdi.
Nniɣ-as belli «telha».
Ula d netta d ayen i yettxemmim.
Amecwaṛ akka, tewweḍ-ed Marie.
Zziɣ ad ttwaliɣ makken i d-tleḥḥu tettban-ed am tin yettwadehnen seg waman imelḥen, acebbub-is terra-t ɣer deffir.
Teẓel-ed ɣer tama-w, ḥamu n yiṭij d ḥamu n teksumt-is segnen-iyi.
Thuc-iyi-d Marie, tenna-yi-d belli Masson yenejma& s axxam imi d lawan n leftuṛ.
Kkreɣ-d imiren imi lliɣ lluẓeɣ aṭas, acu kan Marie tenna-yi-d belli mazal ur tt-ssudneɣ ara si tṣebḥit ar tura.
D tidett u yernu dayen bɣiɣ.
« Yyaɣ s aman » i yi-d tenna.
Nuzzel akken ad neẓẓel di tangiwin49 timectaḥ.
Nuẓa cwiṭ kan deg waman dɣa tenteḍ-ed ar ɣuri.
Ḥulfaɣ i tfekka-s dɣa bɣiɣ-tt.
Makken i d-nuɣal, yufa-d lḥal Masson ad aɣ-edissawal.
Nniɣ-as lluẓeɣ aṭas dɣa yenna-yas imiren i tmeṭṭutis belli &eǧbeɣ-as.
Aɣrum ẓid, ssebblaɣ-as aylaw iselman i yi-d-mudden.
Syin yers-ed weksum akked lbaṭaṭa yeqlan.
Nečča yark mebla ma yuli-yaɣ-d wawal.
Masson ites cṛab am tesraft, yesserbay-iyi-d mebla cceḥa.
Mi d-newweḍ ɣer lqahwa, ḥulfaɣ i uqerruy-iw icuf akk aṭas i keyfeɣ.
Di qrad(3) yid-nneɣ, Masson, Raymond akked nek, nemsefham ad nes&eddi akken aggur n ɣuct di teftist;
ad nebḍu ameṣruf ger-aneɣ.
Amecwaṛ akka, tenna-yaɣ-d Marie : «teẓram acḥal tewweḍ ssa&a tura?
Hatt-an d leḥdac d wezgen.
« Newhem meṛṛa, acu kan Masson yenna-d belli zik i nečča, u annect-a ma&lic imi ssa&a n leftuṛ d ss&a-nni i deg ara yellaẓ wemdan.
Ur ẓriɣ ara ayɣer annect-a yesseḍs-ed Marie.
Iban-yi-d belli teswa cwiṭ.
Yesteqsa-yi-d imiren Masson ma yella bɣiɣ ad ḥewsaɣ yid-es di teftist.
« tameṭṭut-iw dima tettqeggil umba&d leftuṛ.
Nek, ur ḥmileɣ ara annect-a.
Ilaq-iyi ad lḥuɣ cwiṭ.
Dima qqareɣ-as tikli telha i ṣṣeḥa.
acu kan ayen d asyehwan texdem-it.
« Tenna-d Marie ad teqqim d massa Masson akken ad tt-t&iwen deg usired n leḥwal.
Taparizyant tamectuḥt tenna-d ilaq ad fɣen yergazen akken ad d-nelhu d cɣel.
Nṣubb-ed di qrad yid-nneɣ.
Yeɣli-d yiṭij ɣef yejdi am bubarak, tafat-is i d-ttarran waman tettqerriḥ.
Ulac anwa yellan di teftist.
Deg ixxamen n wesɣar yellan ɣef tiɣilt i d-yezgan nnig yillel, ara tesleḍ ḥala aṭenṭen n tḍebsiyin akked tjeɣlin.
Ula d nnefs yuɣal yew&eṛ deg weẓɣal-nni n teẓra i d-yettalin si tegnitt.
Tazwara Raymond akked Masson, mmeslayen ɣef kra n tɣawsiwin akked kra n yemdanen ur ssineɣ ara.
Fehmeɣ belli aṭas-ayagi segmi i myussanen u ddren akken ddeqs n wakud di yiwet n50 tallit.
Syin nṛuḥ qbala s aman dɣa nebda tikli ɣef yiri.
Tikkwal akka, yiwet n tengga tamectuḥt, ɣezzifen cwiya ɣef tiyaḍ tettaweḍ-ed tesselxas-aɣ isebbaḍen-nneɣ ubeḥnuq.
Ur s&iɣ ɣef acu i ttxemmimeɣ imi ṛuḥeɣ am win yesgen yiṭij yekkaten ɣer uqerruy-iw aḥarfi.
Imiren, yenna-yas Raymond i Masson yiwet n lḥaǧa i wumi ur sliɣ ara.
Acu kan walaɣ agemmaḍ akin di teftist, sin wa&ṛaben i d-yelsan ajenjaṛi, ad d-leḥḥun ɣur-nneɣ.
Muqleɣ ɣer Raymond dɣa yenna-yi-d : «d netta» Nkemmel tikli.
yewhem Masson i d-yesteqsan amek i ɣ-ed-ufan da.
Xemmeɣ belli yezmer walan-aɣ-d mi d-neṭṭef lkaṛ s weqrab n teftist, acu kan ssusmeɣ ur d-nniɣ kra.
A&ṛaben-nni ad d-leḥḥun s la&qel ɣur-nneɣ, u mači aṭas i sen-d-mazal ad d-awḍen ɣer-nneɣ.
Ur nbeddel ara tikli, acu kan Raymond yenna-yaɣ-d : «ma yella umesčew, keč a Masson, ṭṭef wis sin.
Nek, ad d-lhuɣ d umeddakkel-iw.
Ma d keč, a Meursault, ma yella yusa-d wayeḍnin, hatan ɣur-ek ».
Nniɣ-as : «ih»;
Masson yerra ifassen-is di lǧib.
Ijdi yeḥman yettban-iyi-d amzun yuɣal d azeggaɣ tura.
Nkemmel tikli metwal a&ṛaben-nni.
Abendu n wakal yellan ger-aneɣ, segmi ineqqes.
U makken i d-mazal kra iɣallen ger-aɣ yid-sen, ḥebsen wa&ṛaben tikli.
Masson akked nek nessenɣes cwiṭ tikli.
Wannag Raymond iṛuḥ qbala izḍem s acengu.
Ur fhimeɣ ara acu i s-yenna, armi wayeḍ yexdem amzun d win yebɣan ad t-id-yewwet s uqerru.
Raymond akken yefka tiyita tamezwarut, yessawel-ed i Masson.
Iṛuḥ imiren Masson qbala ar win i s-d-yezzaken meqbel, yefkayas snat tiytiwin ẓẓayen am netta.
Yeẓẓel wa&ṛab deg waman, udem ar zdaxel, u yeqqim akken kra umecwaṛ, ticuftin n waman ṭṭerḍiqent-ed s ufella n waman, s nnig uqerru-yis.
Imiren ula d Raymond yefka tiyita i wayeḍ i wumi d-yeččuṛ wudem d idammen.
Yezzi-d ɣur-i Raymond,51 yenna-yi-d : « tura ad twaliḍ acḥal ara yaɣ ».
Ssuɣeɣ ɣur-es, nniɣ-as : «ɣur-ek yes&a lmus».
Mazal i d-kfiɣ awal-iw, mi dyufa lḥal Raymond yettwagzem-as ufus-is akk yettucelleḥ ucenfur-is.
Ineggez-ed Masson ɣer zdat.
Acu kan a&ṛab-nninniḍen yekker-ed tura, yuɣal ar deffir win akken yes&an lmus.
Negguma amek ara nembbiwel, teṭṭfaɣ tcalawt.
Uɣalen s la&qel ɣer deffir, mebla ma kksen allen-nsen fell-aɣ akk mazal wehhan-ed lmus ɣur-neɣ.
U makken walan ddeqs iɣallen i yellan ger-aneɣ, rewlen s lemɣawla.
Nekni negra-d neqqim nenta am imesmaṛen ddaw yiṭij.
Raymond izmeḍ ufus-is i d-ineggin d idammen s wayeḍ.
Yenna-d imiren Masson belli yella yiwen umejjay yes&eddayen ussan n lḥed di tiɣilt.
Raymond ibɣa ad iṛuḥ imiren.
Acu kan yal mara yebɣu ad d-yehdeṛ, idammen ifeddix-is xeddmen-ed ticuftin deg yimmi-s.
Nsenned-it-id ɣer tuyat-nneɣ di sin, newwi-t-id s uḥaref s axxam.
Yenna-d Raymond belli ifeddixen-is mači d wid lqayen u yezmer ad iṛuḥ weḥdes s amejjay.
Iṛuḥ netta d Masson ma d nek qqimeɣ ad d-sfehmaɣ i tilawin acu yeḍran.
Massa Masson tettru, Marie tuɣal d tawraɣt.
Nek ddigutiɣ deg ussefhem.
Taggara ssusmeɣ, dɣa keyfeɣ-as yiwen ugeṛṛu s tmuɣli deg illel.
Di leǧwahi n lweḥda d wezgen, yuɣal-ed Raymond akked Masson s axxam.
Yewwi-d afus-is icudd, akked lfasma di teɣmert n yimi-s.
Yenna-yas-d umejjay belli mači dayen iwe&ṛen, acu kan Raymond ḥulfaɣ-as am akken ibaned itɣebben.
Ya&reḍ Masson ad t-id yesseḍs.
Netta mazal-it yessusem.
U makken i ɣ-ed-yenna ad iṣubb ɣer teftist, steqsaɣ-t sani.
Nek d Masson nenna-yas ad neddukkel yid-es dɣa yez&ef u yerggem-aɣ-d.
Yenna-d Masson ur ilaq ara ad tnesnuɣnu.
Ɣas akken ddiɣ deffir-es.
2 Nelḥa aṭas di teftist.
Yuɣal yiṭij tura d amaẓay.
Yetterḍeq d iceqfan deg ijdi akk deg waman.
Ḥulfaɣ amzun Raymond yeẓra sani i ileḥḥu, ahat izmer ɣelṭṭeɣ.
Deg ixef n teftist, newweḍ ɣer yiwet n ta&wint yettmaren deg ijdi.
Din nufa-n sin wa&ṛaben-nneɣ.
Llan ẓlen s leḥwayeǧ-nsen yeččuṛen d tidi.
Banen-d tṛankil amzun feṛḥen.
Aggaḍ-nneɣ ur ibeddel acemma seg-sen.
in akken i d-yewten Raymond yella ad t-id-yettmuqul mebla ma yuli-t-id wawal.
Wayeḍ yella yejjewiq deg yiwet n tɣanimt i d-yessufuɣen ḥala qrad n tneqiḍin n lmuziga i wumi i d-yett&awad dima, yella yettmuqul-ed deg-nneɣ seg yiri n tiṭ.
Amecwaṛ-nni yark, ur tes&iḍ acu yellan ḥala iṭij akked tsusmi-nni, ternuḍ-as axeṛxeṛ n te&wint akked qrad n tneqiḍin n lmuziga.
Syin yewwi Raymond afus-is ɣer tjuxriṭ n tmeẓyant.
Ɣas akkenni, wayeḍ ur yembbawel ara u mazaliten di sin ttmesmuqulen.
Sneqdeɣ belli win akken yetturaren s tjewaqt yes&a tifednin iceṛqen aṭas.
Mebla ma yekkes-ed allen-is seg ucengu-ines, yenna-yi-d Raymond : « ad d-awiɣ lqeḍ-is?
» Xemmeɣ lemmer ad as-iniɣ ala izmer ad yeḥmu weḥdes kan, u iban ad t-iwet.
Nniɣ-as kan : «mazal i k-ed-yehdeṛ.
Mači dayen yelhan tiyta akkagi kan ».
Nesla daɣen ṣṣut-nni amecṭuḥ n te&wint yesxaṛxiṛen akked tjewwaqt di tlemmast n tsusmi akked weẓɣal.
Dɣa yenna-d Raymond : « ihi ad t-reggmeɣ u makken ad d-yerr, ad dawiɣ lqeḍ-is ».
Nniɣ-as : «ihi akken, acu kan ma yella ur dyessufeɣ ara lmus-is ur tezmireḍ ara ad tewted ».
Yebda Raymond la yetteḥriṭiw cwiṭ.
Wayeḍnin mazal-it yettsuḍu di tɣanimt-is u di sin tt&assan-ed acu yark i ixeddem Raymond.
« ffeɣ-as argaz s argaz i s-nniɣ i Raymond u efk-iyi-d tameẓyant-ik.
Ma yella issekcem-ed wayeḍ iman-is, neɣ ma yessufeɣ-ed lmus, d nek ara d-yawin lqeḍ-is ».
3 Makken i yi-d-yefka tameẓyant-is, iṭij iwet-ed deg-s.
Ɣas akken, neqqim mebla aḥriret am akken kullec imdel-ed fell-aɣ.
Nella nettemsmuqul mebla ma nṣubb allen-nneɣ, kullec yeḥbes din ger yillel, ijdi d yiṭij, tasusmi yeddukklen n tjewaqt akked waman.
Xemmeɣ imiren belli nezmer ad newet a&baṛ akken i nezmer ur t-nekkat ara.
Acu kan amecwaṛ kan, a&ṛaben-nni s tikli ɣer deffir, nezraben ger teẓra.
Raymond akked nek nebren-ed ɣer deffir.
Netta ibaned xiṛ u yemmeslay-d ɣef lkaṛ n tuɣalin.
Ddiɣ yides armi d axxam u makken yettali tiseddaṛin n wesɣar, nek ḥebseɣ di tmezwarut, aqerruy-iw yeṭenṭun seg iṭij, yekcem-iyi layas di lǧehd i yi-laqen akken ad aliɣ ddṛuǧ-nni yettawin i usawen akked d tagdi n lehduṛ-nni yessexcawaten n tilawin.
Acu kan azɣal yessaweḍ-iyi alarmi yuɣal yew&eṛ fell-i ad qqimeɣ akken mebla aḥriret seddaw ugeffur-nni yesdderɣilen i d-yettmaren akka seg igenni.
Tiɣimit din neɣ ṛwaḥ, kifkif-iten ar ɣur-i.
Umba&d cwiya uɣaleɣ ɣer teftist, dɣa bdiɣ tikli.
Mazal tafat-nni zeggaɣen.
Ɣef yejdi, illel yettarra-d nnefs iqemḍen akk yettɣawalen s tingga timecṭah.
Lḥiɣ s la&qel ɣer teẓra, u ḥulfaɣ i wenyir-iw yettcuffu seddaw yiṭij.
Aẓɣal-agi meṛṛa yeɣli-d fell-i, ijebbed-iyi ɣer deffir.
Yal mara ḥulfuɣ i usuḍu-ines meqren deg wudem-iw, tẓemiḍeɣ tuɣmas-iw, kemseɣ lbunyat-iw zdaxel n lǧyub userwal, tẓemmiḍeɣ yark iman-iw akken ad ɣelbeɣ iṭij-agi akked d tuzya n wallaɣ i d-yessenɣal fell-i.
Yal ajenwi d-itefɣen seg ijdi neɣ seg ujeɣlal amellal, neɣ si jǧaǧ yerẓen, iɣesmaṛeniw ttemcuddun.
Aṭas i lḥiɣ.
Ttwaliɣ si leb&id tafekka-nni tamecṭuḥt n tezṛutt taberkant i wumi yezzi ubeḥnuq yesdderɣilen n tafat akked uɣebbar n yillel.
Xemmeɣ ar ta&wint yellan deffir tezṛutt.
Bɣiɣ ad sleɣ tikkelt-nniḍen i usxeṛxeṛ n waman-is, bɣiɣ54 tarewla seg yiṭij, si &eggu akked imeṭṭawen n tilawin akken ad afeɣ taggara tili akked westa&fu.
Acu kan mi qrib ad awḍeɣ, walaɣ ameddakkel-nni n Raymond ziɣ yuɣal-ed ɣer din.
Yella weḥdes.
Yella yeẓẓel ɣef uzagur, ifassen-is seddaw temgart, anyir-is yeffer deffir tili n tezṛutt, tafekka-s teffeɣ-ed ɣer yiṭij.
Leḥwayeǧ-is ttruggutent seg yiṭij.
wehmeɣ cwiṭ.
Ɣuri tadyant-nni i&eddan dayen t&edda, uɣaleɣ-ed ɣer din mebla ma meyzeɣ i wannect-en.
Akken i d iyi-d-iwala, yessekker-ed iman-is cwiṭ dɣa yerra afus-is ɣer lǧib.
Ula d nek, mebla axemmem, zemḍeɣ tameẓyant-nni n Raymond yellan di lbista-w.
Dɣa yuɣal yeẓẓel, acu kan mebla ma yekkes-ed afus-is si lǧib.
Lliɣ ddeqs i ba&deɣ fell-as, s wazal n mraw (10) n lmitrat.
Ferẓeɣ tikkwal tamuɣli-s, ger walen-is qrib imedlen.
Acu kan tuggett n wakud, lexyal-is iceṭṭeḥ ger wallen-iw deg ubeḥrinni yerɣan.
Ṣṣut xeddment tenggawin yuɣal d afessas ugar n wakken yella yettnejbad ɣef ṭnac-nni i i&eddan.
D yiwen yiṭij, d yiwet n tafat ɣef yiwen n yejdi i la yettkemmilen tura dagi.
Hat-an snat n swaye& segmi yeḥbes wass, snat swaye& segmi tḍegger iɣuraf deg ugaraw n wuzzal yeṛɣan.
Mba&id deg illel i&edda-d yiwen akken n lbabuṛ n iraggten u &eqlaɣ-t s tacamiṭ-nni taberkant ɣef yiri n tiṭ-iw, imi mazal-iyi dima la ttmuqulaɣ s a&ṛab-nni.
Xemmeɣ imiren belli ɣur-i ḥala ad zziɣ akken dɣa kullec ad yekfu.
Acu kan tella yiwet n teftist ɣezzifen, yessenququl yiṭij, teḥṛes-iyi-d si zdeffir.
Lḥiɣ cwiṭ ar te&wint.
A&rab-nni ur yembbawel ara.
Ɣas akken mazal-it yeb&ed cwiṭ.
Yettban-ed amzun yettaḍsa, ahat si tili i iɣummen udem-is.
Tirɣi n yiṭij Tewweḍ-d ɣer teddmujin-iw ḥulfaɣ daɣen i tidi mi tennejma& ɣef timmi-w.
Iṭij-agi icuba iṭij-nni n wass i deg-i neṭṭleɣ yemma u, am tikkelt-nni,55 anyir-iw yettqeṛṛiḥ-iyi aṭas, yark iẓuran-is kkaten seddaw weglim.
Ur zmireɣ ara ad sebṛeɣ i wuṛɣu-yagi dɣa uẓeɣ cwiṭ ar zdat.
Ẓriɣ belli annect-en d tiɣyulit imi ur reggleɣ ara akka i yiṭij ma yella uẓeɣ kan s yiwen usurrif.
Acu kan rniɣ yiwen usurrif, yiwen kan ɣer zdat.
U tikkelt-agi mebla ma yekker-ed, yessufɣ-ed we&ṛab-nni lmus-is i yi-d-iwehha seddaw tafat n yiṭij.
Tafat-is tewet deg uzzal, syin tewet-iyid s anyir am leqḍe& ujenwi;
imiren swaswa, tidi yellan teddukkel di timi-inu tuɣal temmar-ed deg yiwen webrid ɣef allen-iw;
Tuɣal tɣum-itent s yiwen n lḥaf azuran yeḥman.
Ddreɣlent wallen-iw deffir riddu-yagi n imeṭṭi akked lemleḥ.
Uɣaleɣ ur selleɣ i kra ḥala ṭbel yeddubbzen n yiṭij ɣef wenyir-iw u mazal tafat ujenwi-nni amcum d-tekken si lmus.
Tewweḍ-iyi-d am ujenwi iɣeẓẓen timmi-w akk ixebbcen deg wallen-iw yesseḍwayen.
Syin imiren temdekwal yiss-i ddunit.
Illel yezzuɣer-ed yid-es aḍu azuran yerɣan.
Iban-iyi-d yigenni am win yellin yark idmaren-is akken ad d-yessureg ageffur n tmes.
Tafekka-w yark tennezmaḍ imiren, u ḥarseɣ iḍudan-iw ɣef tmezyant.
Znad issereḥ, sumaɣ-ed taddemujt leggaɣen n tfettust n tmeẓyant.
Seg imiren, deg yiwen n ṣṣut iqebṛen meqqren i yebda kullec.
Fehmeɣ imiren belli rẓiɣ lmizan n wass akked tsusmi ifazen n teftist i deg-i lliɣ meqbel cwiṭ feṛḥaɣ.
Dɣa rniɣ tiyita s kuẓ (4) n we&baren di tfekka-nni yeqquren anda kecment terṣasin mebla ma banent-ed.
Am akken d kuẓ (4) n titiwin di tewwurt ubaxix.
6 AḤRIC II 57 IXEF I Akken kan ttwaṭfeɣ, ttwasteqsaɣ aṭas iberdan.
Acu kan isteqsiyen-agi ḥala ɣef nnekwa-inu, ur la ttɣimin ara aṭas.
Tikkelt tamezwarut di lkumiṣarya, tamsalt-iw tban-ed am akken yiwen ur icli& seg-s.
Ṭam (8) n wussan umba&d, asestan (le juge d instruction) imuqel-ed ɣur-i s lewhayem.
Tazwara, yesteqsa-yi-d ɣef yisem-iw akk ɣef anda zedɣeɣ, acu xeddmeɣ, anda u melmi i d-luleɣ.
Syin yebɣa ad iẓer ma yella ṭṭfeɣ abbuggaṭu neɣ mazal.
Nniɣ-as belli ala u steqsaɣ-t ma yella dɣa ilaq ad s&uɣ yiwen.
yenna-yi-d «ayɣer ?
» Nniɣ-as belli ɣur-i tamsalt-iw teshel.
yezmumeg mi d- yenna : « wagi d ṛṛay-ik kan weḥdek.
Yernu lqanun d lqanun.
Ma yella ur tefrineḍ ara yiwen ubugaṭu, ad ak-ed nefren yiwen s uḥettem ».
Ufiɣ belli d lemziya mi d taɣdemt (La justice) i yeṭhellayen di lecɣal-agi.
Nniɣ-as ṛṛay-agi-inu.
Yesta&ref s wacu i d-nniɣ u yessegra-yi-d belli lqanun yelha akken yettwaxdem.
Tikkelt tamezwarut, ǧa&leɣ-t d aqessaṛ.
Yessekcem-iyi ɣer yiwet n texxamt yeččuṛen d rriduwat, yes&a yiwet n teftilt ɣef lbiru-s s wacu i d-yeḍwa afutay-nni ɣef wacu i d iyi-sɣim makken netta yeqqim yeffer di tillas.
Ɣriɣ zikenni, ayen icuban annect-a deg wadlisen u tura yettban-iyi-d am akken d urar neɣ d aqeṣṣaṛ.
Umba&d mi nekfa lehduṛ, muqleɣ s udem-is u wallaɣ deg-s yiwen wergaz yes&an zzin58 ṛqiqen, allen tizemṛaqin iddexmen cwiya, meqqer, s claɣem imellalen iɣezfanen akked ucekkuḥ yeččuṛen u yebdan tura yettuɣal am iɣiɣden.
Iban-iyi-d d ufhim u, nezmer ad d-nini, yeḥdeq, ɣas ma yella tikkwal izemmeḍ deg yimmi-s am win iza&fen.
Mi kkreɣ ad d-fɣeɣ ṛuḥeɣ ad as-fkeɣ labas, dɣa ḥebseɣ mi d-mmektaɣ belli nɣiɣ argaz.
Azekka-nni, iṛuḥ-ed yiwen akken ubugaṭu ad iyi-iẓer di lḥebs.
D yiwen wergaz mectuḥen di teɣzi u daɣen d aqebbani, meẓẓi cwiṭ di la&meṛ, acebbub-is yenteḍ si zzit.
Ɣas akken d aẓɣal (nek lliɣ lsiɣ taqemǧett i wumi yuɣalen ikumma seg iɣil), netta yelsa-d yiwen ukustim aberkan, s lkkul yettwaṛefjen akked yiwet n tekṛabaṭ ur nban ara amek akken tes&a ijerdan izuranen berriken akk mellulen.
Isers ɣef wusu-inu aqrab-nni-ines i d-yewwi seddaw teɣruṭ, yenna-yid isem-is u yenna-yi-d belli yeɣra tamsalt-agi-inu.
Ɣas tew&eṛ cwiṭ, ulac ccek di rbeḥ-ines, ma yella ttekleɣ fell-as.
Nniɣ-as imiren tanemmirt dɣa yenna-yi-d : « fiḥel aḍeggeṛ n lweqt, ad nekcem kan di cɣel ɣef yiman-nneɣ ».
Yeqqim ɣef wusu-w dɣa yessefhem-iyi-d belli nudan aṭas ɣef tudert-iw.
Ssawḍen alarmi ẓran belli temmut yemma melmi kan, deg wexxam n yemɣaren.
Steqsan fell-i di Marengo.
Nnan-asen-d widak inudan belli « ur ḥzineɣ ara asmi tettwanṭel yemma, baneɣ-ed ass-nni am win i wumi yeqqur wul ».
«Yak tfehmeḍ, i yi-d yenna ubugaṭu-inu, iw&eṛ fell-i ad k-steqsiɣ ɣef tɣawsiwin-agi acu kan d ayen yes&an azal aṭas.
U ad yili d awal s wacu ara ɣ-ed-wten ma yella ur ufiɣ ara s wacu ara sen-d-arreɣ ».
Netta yebɣa ad t- &iwneɣ.
Yesteqsa-yi-d ma yella ḥezneɣ dɣa ass-nni.
Yessewhem-iyi aṭas s usteqsi-yagi u iban-iyi-d belli ad tew&eṛ fell-i lemmer yewwas ad iyi-terr tmara d nek ara tyinin anect-a i walba&ḍ nniḍen.
Rriɣ-as imir belli dayen tṛuḥ-iyi tnumi n usteqsi n yiman-iw u ɣef waya tew&eṛ-iyi59 tiririt ɣef westeqsi-ines.
Mebla ccek, ḥemleɣ yemma, annect-a ur yes&i yara lma&na.
Imdanen irkkelli ur nemxil ara ssarmen xeṛṣum yiwet n tikkelt lmut n widak ḥemlen.
Dagi iḥbes-iyi ubugaṭu, iban-ed yeḥdaqeṛ aṭas.
Yerra-yi armi i s-ṛeggmeɣ ur d-ttaddreɣ ara annect-a deg wexxam n cṛe& neɣ zdat Usestan (le magistrat instructeur).
Imiren sfehmeɣ- as-ed belli s&iɣ ṭṭbi&a i-deg lebɣi n tfekka-inu yettemgarad u yettemxallaf aṭas netta d wayen ttḥulfuɣ.
Ass i deg-i neḍleɣ yemma lliɣ a&yiɣ akk lliɣ nnuddmeɣ, armi ur ẓriɣ ara acu iḍeṛṛun yid-i?
Ayen zemreɣ ad d-iniɣ mebla ma skadbeɣ, dakken lemmer ufiɣ ur tettmettat ara yemma.
Acu kan abugaṭu-inu iban-ed ur t-ye&ǧib ara lḥal.
yenna-yi-d : « drus wannect-a ».
Ixemmem cwiṭ.
Yesteqsa-yi-d ma yezmer ad d-yini belli ass-nni rniɣ ṭṭbi&a-inu ».
nniɣ-as : « ala, imi d tikkerkas ».
Imuqel-iyi-d yiwen umuqel n win i d iyi-ɣunfan.
Yuɣal yenna-yi-d am win i d iyi-ɣuccen belli akken d as-yehwa tella liḥala, anemhal akked ixeddamen n wexxam n yemɣaren ad ilin d inagan u annect-a « yezmer ad iyi-ssufeɣ tirga mxalfa».
Nniɣ-as imiren belli tadyant-agi n lmut n yemma ur tettekka yara di temsalt-agi-inu.
Yerra-yi-d kan belli iban werǧin s&iɣ taluft ɣer cṛe&.
Iffeɣ iṛuḥ s yiwen wudem iza&fen.
Lemmer ttafeɣ ad t-id-ṭṭfeɣ, akken ad as-sfehmeɣ belli bɣiɣ ad yuɣal d ameddakkel, mači akken ad iḥareb fell-i akken yelha, acu kan ma zemreɣ ad t-id-iniɣ, akkagi kan.
Ladɣa, mi ttwaliɣ belli ssetqelliqeɣ-t .
r d iyi-fhim ara, dɣa yuɣal am win i d iyi-tt-ittalasen.
Bɣiɣ ad as-iniɣ belli nek am medden meṛṛa, giɣ di kullec am medden.
Acu kan annect-agi yark ulac degs aṭas n lfayda dɣa unfeɣ-as si tiffenyent.
Amecwaṛ cwiṭ umbe&d, wwin-iyi daɣen zdat Usestan.
Yufa-d lḥal d zuǧ n tmeddit u tikkelt-agi, lbiru-ines iččuṛ d60 tafat i d-itt&eddin seg yiwen n rriddu ṛqiqen.
D azɣal.
Yennayi-d qim s waṭas n leḥdaqa, issefhem-iyi-d imiren belli abugaṭu-inu, « imi iban-as-d cɣel», ur yezmir ara ad d-yass.
Acu kan s&iɣ lḥeq ma yella ugiɣ ad d-rreɣ ɣef isteqsiyen-is u zemreɣ ad aṛǧuɣ sima ara yeḥder ubugaṭu-inu.
niɣ-as belli zemreɣ ad d-rreɣ weḥdi.
Isuma yiwet n tqeffalt yellan ɣef ṭṭabla.
Yiwen uggrifyi meẓẓiyen ikcem-ed yeqqim zdeffir-i, qrib ad d-isami azagur-iw.
Nsenned di sin deg ifutayen-nneɣ.
Yebda westeqsi.
Yenna-yi-d tazwara belli nnan-as-ed, nek d win yes&an ṭṭbi&a tasusamt u daɣen nek d uffir.
Netta yebɣa ad iẓer acu ttxemmimeɣ ɣef wannect-a.
Rriɣ-as : « ur da se&uɣ ara acu ara d-iniɣ.
Ɣef aya kan i ssusumaɣ ».
Yecmumeḥ am tikkeltnni tamezwarut, u yesta&ṛef belli tagi d ssebba yelhan dɣa yerna-d : «yernu annect-a ur yes&i yara lma&na ».
Yessusem, imuqel-iyi-d dɣa yekker-ed s uḥaṛef akken ad iyi-d-yini s lemɣawla : « ayen i d iyi-isweḥlen d keč ».
Ur fhimeɣ ara acu i d-yeqṣed s wawal-agi dɣa ur d as-rriɣ ara.
« Llant kra n tɣawsiwin, i d-yerna, ur fhimeɣ ara deg wayen akka txedmeḍ.
ẓriɣ keč ad iyi-t&iwneḍ akken ad tent- fehmeɣ ».
Nniɣ-as kullec iban .
Iḥers-iyi ad as-d-ḥkuɣ amek s&eddaɣ ass-nni.
Ḥkiɣ-as-ed ayen i s-d-ḥkiɣ meqbel : Raymond, taftist, a&wam, amennuɣ, daɣen taftist, ta&wint, iṭij akked semmus (5) n terṣasin n tmeẓyant.
Di yal ameslay yeqqar-ed : « yelha, yelha ».
Makken i d-wwḍeɣ ɣer tfekka yeẓlen, yeqbel acu i d-nniɣ s tmenna n : « yelha » wannag nek a&yiɣ deg wales n yiwet n tmacahutt.
Tban-iyi-d amzun werǧin mmeslayeɣ annect-nni yark.
Umbe&d yiwet n tsusmi, yekker seg wemḍiq-is dɣa yenna-yi-d belli yebɣa ad iyi-&iwen, u daɣen tceɣb-it temsalt-agi-inu u ma yebɣa Ṛebbi, ad iyi-&iwen cwiṭ.
Acu kan yebɣa ad iyi-d-yefk kra isteqsiyen nniḍen meqbel.
1 Mebla ma yeḥbes, yesteqsa-yi-d ma ḥemleɣ yemma.
Nniɣ-as : « ih, am nek am wiyaḍ ».
Aggrifyi-nni yellan yekkat di ddaktilu yettarun ayen akk d-qqareɣ, i&ṛeq-as yiwen seg yeskkilen, imi yuɣal yenneḥcam u terra-t tmara ad d-yuɣal ɣer zdeffir.
Dima mebla ma iban-ed westeqsi d bu-yixef, anezraf yenna-yi-d ma yella ɣef yiwet n tikkelt, ta zdeffir tayeḍ, i wteɣ tirṣasin-nni.
Xemmeɣ cwiṭ dɣa nniɣ-as belli wteɣ tarṣaṣt tamezwarut syin ṛǧiɣ cwiya, rniɣ kuẓ-nni (4) nniḍen.
« Ayɣer terǧiḍ ger tiyta tamezwarut akked tis snat?
» i d-yenna imiren.
I tikkelt nniḍen, &awdeɣ ddreɣ ass-nni, walaɣ taftist-nni tazeggaɣt dɣa ḥulfaɣ times n yiṭij ɣef wenyir-iw.
Tikkelt-agi, ssusmeɣ ur d-nniɣ kra.
Ayen yark i d-yernan n tsusmi iban-iyi-d usestan am win yeḥdaqren.
Yeqqim, ikemmez deg ucebbub-is, isers iɣallen-is ɣef lbiru dɣa imal-ed ar ɣur-i s yiwen wudem yessewhamen : « ayɣer, ayɣer tewteḍ ɣef tfekka-nni yeẓlen?
» Di tagi daɣen ur ufiɣ acu ara d-rreɣ.
Is&edda unezraf afus-is ɣef wenyir-is dɣa yules-ed i westeqsi-ines s yiwet n taɣect izelgen cwiṭ: « ayɣer ?
ilaq ad iyi-d-iniḍ ayɣer ?
».
Nek ssusmeɣ.
Amecwaṛ kan, yekker yelḥa s ijaquṛen armi d ixef n lbiru dɣa yelli-d yiwen n leqjar.
yessufeɣ-ed yiwen uṣlib (crucifix) n nḥas i d-iwehha ar ɣur-i makken i d-yebren.
S yiwet n taɣect, yettergigin cwiṭ, iz&aḍ-ed ɣur-i : « i wagi tesneḍ-t ?
» nniɣ-as : « ih, sneɣ-t ».
Dɣa yenna-yi-d s uɣiwel akk s ḥamu belli netta d yiwen yettamnen s Ṛebbi, u zdaxelis yeẓra belli ulac amdan n diri maḍi i wumi ur ittsemmiḥ ara Ṛebbi.
U akken ad yili smaḥ-agi ilaq i wemdan ad itub alamma yuɣal am llufan yes&an taṛwiḥt d tilemt, tin akken yettwaheggan akken ad teqbel kullec.
Yella yesmal akka yark tafekka-s ɣef ṭṭabla.
Mazal-it yesseḥṛiṛit aṣlib-ines qrib nnig uqerruy-iw.
Di tilawt, ur fhimeɣ ara aṭas acu i dyeqṣed.
Tamezwarut imi yenɣa-yi weẓɣal akk llan daɣen62 yizan d imeqṛanen di lbiru-ines ttezzin ttrusun-d ɣef wudemiw, u daɣen ugadeɣ-t cwiṭ.
Imiren kan, faqeɣ d yiman-iw belli nek d ameqqarṣu imi akken d as-yehwa yella lḥal d nek i d aqettal.
Ɣas akken ikkemmel.
Fehmeɣ akka cwiṭ belli ɣur-es ayen mazal berrik ur nban ara deg umeslay-iw, d akken ṛǧiɣ cwiṭ akken ad ssufɣeɣ a&baṛ wis sin s tmeẓyant.
Ma yella dayen nniḍen, kullec ifhem-it, acu kan tamsalt-agi ur tt-yefhim ara.
Ṛuḥeɣ ad as-iniɣ belli yehwa-yas kan yettṛuẓu aqerruy-is : tineqqiṭ-agi taneggarut ur tes&i yara lma&na.
Acu kan igzem-iyi awal dɣa iḥellel-iyi-d tikkelt taneggarut, yezdi lqed-is, yesteqsa-yi-d ma yella ttamneɣ s Ṛebbi.
Rriɣ- as ala.
Yuɣal yeqqim s lemɣiḍat.
Yenna-yi-d d awezɣi, yark imdanen ttamnen s Ṛebbi, Ɣas ula d widak i yezzin udmawen-nsen ɣef wudem-is.
Akka i da yettamen u, lemmer yewwas ad t-yekcem ccek, tudert-is ad tuɣal ur tes&i yara yark lma&na : «Tebɣiḍ ad tuɣal tudert-iw mebla lma&na?
» i d-yenna.
Ɣur-i annect-agi mači d cɣel-iw, yerna nniɣ-as-t.
Imiren yessuẓa-d tamsilt (statue) n lmasiḥ yellan ɣef ṭṭabla, ibbeher-itt-id armi d udem-iw dɣa yebda am win ara disuɣen fell-i : « nek, d amaṣaḥi.
Ad ssutreɣ smaḥ deg umurik ɣef wayen i txedmeḍ ɣer wagi.
Amek ur tettamneḍ ara belli yessufri d iddra-k ?
» Sneqdeɣ belli yettmeslay-iyi-d am win yessen, acu kan dayen &yiɣ seg wannect-en.
Aɣamac segmi irennu.
Akken uɣeɣ tannumi, yal mara bɣuɣ ad jewqeɣ alba&ḍ i wumi ur da selleɣ ara, tthuzzuɣ-as aqerruyiw am win iqeblen acu yark i d-yeqqar.
Issewhem-iyi, makken d-iban am win irebḥen : « twalaḍ, twalaḍ, i d-yenna, yakk nniɣ-ak belli tettamneḍ u tettekleḍ fell-as, ad as-teḥkuḍ leɣbayen-ik ?
».
Mebla ccek, rriɣ-as-ed ala, i tikkelt tis-snat.
Yuɣal yeɣli ɣer zdeffir, ɣef ufutay-ines.
3 Iban-ed ye&ya aṭas.
Iqqim akken ddeqs yessusem makken tamacint-nni n tira, ur neḥbis ara aḍfaṛ umeslay, tettkemil awalen ineggura.
Syin imuqel-iyi-d s usenqed akked cwiṭ n leḥzen.
yenna-d s la&qel : « werǧin walaɣ ul yeqquṛen am wul-ik.
Yark iqettalen d-i&ddan zdat-i run mi walan teswiṛa-yagi usufri ».
Ṛuḥeɣ ad as-iniɣ belli run imi d iqettalen.
Acu kan xemmeɣ ula d nek d yiwen seg-sen.
D yiwet n tikti i d iyi-we&ṛen ad tekcem s allaɣ-iw.
Dɣa yekker imiren usestan, am win yebɣan ad iyi-d-yini belli yekfa westeqsi.
Yessuter-iyi-d kan ma yella neddmeɣ ɣef ayen xedmeɣ.
Meyzeɣ cwiṭ dɣa nniɣ-as, deg umur n ndama n ṣṣeḥ, ḥulfaɣ kra akka uxenčew deg iman-iw.
Iban iyi-d am win ur d iyi-nefhim ara.
Ass-nni tiɣawsiwin ger-aneɣ ur kkemlent ara nnig wannect-a.
Syin umbe&d, aṭas iberdan i deg-i ẓriɣ Asestan.
Acu kan yettili yid-i ubugaṭu-inu.
Dima qqaren-iyi-d kan ad dsfehmeɣ kra imeslayen i d-nniɣ meqbel.
Neɣ anezraf yettemsefham netta d ubugaṭu-inu ɣef acu ara ttewcaṛ&eɣ.
Tidett kan ur d-lehhun yara yark deg-i di tegnatin-nni.
Cwiya cwiya yuɣal imbaddel wamek i iteddu westeqsi-inu.
Yettban-ed am akken Asestan yuɣal ur yecli& ara seg-i am akken dayen tamsalt-iw iṭṭebeq-itt, yerra-tt ɣer leqjaṛ.
Yuɣal ur iyi-d-ibedder ara awal ɣef Ṛebbi akk ur t-walaɣ ara yark yeḥma akken yeḥma tikkelt-nni tamezwarut.
Dɣa uɣalent tidiwnin-nneɣ am uqesseṛ.
Kra n isteqsiyen, cwiṭ umeslay netta d ubugaṭu-inu, timlilit tekfa.
Tikkwal mara yili umeslay d aqeṣṣaṛ s umata ssekcamen-iyi-d.
Bdiɣ ad dttarraɣ nnefs.
Ula d yiwen ur yelli dirit yid-i di teswi&in-nni.
Kullec yettban-ed deg wemḍiq-is u tamsalt-iw yelha akken i tetteddu armi ḥulfaɣ s yiman-iw am ungif n «yiwen si tawacult ».
Mrawyan (11) n wagguren umba&d, ayen yeṭṭef uheggi n taluft-inu ar cṛe&, zemreɣ ad d-iniɣ belli ttwehimeɣ64 cwiṭ imi werǧin fṛiḥeɣ ula d yiwen webrid ḥala di kra-nni n dqayeq kan makken ara d-iddu Usestan yid-i ar tewwurt n lbiru-s, ad-iyi-d-yefk tiyita tafessast ɣer tayett u ad iyi-d-yini : «dayen i wass-a, ay amasiḥ ddeǧǧal ».
Dɣa ad iyi-yawin imiren iǧaddeṛmiyen.
5 IXEF II Llant kra n tɣawsiwin werǧin bɣiɣ ad hedṛeɣ fellasent.
Makken kecmeɣ ɣer lḥebs, fehmeɣ di cwiṭ n wussannni imezwura belli ur beqquɣ ara ad d-mmeslayeɣ ɣef weḥric-agi n tudert-iw.
Umba&d, ur fkiɣ ara azal meqqren i lecɣal-agi yellufḍen.
Di tilawt, mači di lḥebs i lliɣ ussan imezwura : lliɣ am win yettṛaǧun ad d-yeḍru kra.
Akka armi d timeẓriwt tamezwarut u d taneggarut i d-terza ɣur-i Marie i d-yebda kullec.
Seg wasmi i d-ṭṭfeɣ tabṛatt-is (anda i d-teqqar belli ur as-&emden ara ad d-terzu ɣur-i imi nettat mači d tameṭṭut iw);
Seg imiren i ḥulfaɣ belli taxibuṭ-agi tuɣal dayen d nettat i d axxam-iw u tudert-iw deg-s i teḥbes.
Ass-nni deg-i ttwaṭṭfeɣ, rran-iyi ɣer yiwet n texxamt anda yufa-d lḥal llan aṭas imeḥbas, tuggett deg-sen d a&ṛaben.
Ḍṣan mi yi-dwalan.
Syin steqsan-iyi-d acu xedmeɣ.
Nniɣ-asen nɣiɣ yiwen we&ṛab dɣa ssusmen.
Acu kan amecwaṛ akka umba&d, mi d-yeɣli yiḍ, mlan-iyi-d amek ara ṣegmeɣ taduli-inu akk anda ara ṭṭseɣ.
Ma tenḍeḍ cwiṭ seg yiwen n yixef n tferṣaddit, tzemreḍ ad t-tarreḍ d tasumta.
Teɣẓi n yiḍ a ttazalent tillicin ɣef wudem-iw.
Kra n wussan umba&d, rraniyi wehdi deg yiwet n texxamt deg-i yella yiwen umetṛeḥ n wesɣar i tguni.
S&iɣ yiwet n tḥibust n yiẓi akked yiwet n tbaqit n wuzzal.
Lḥebs yezga-d iwsawen di temdint u, seg66 yiwet n teḍwiqt, ttwaliɣ-ed illel.
Deg yiwen wass anda lliɣ ckentḍeɣ deg uzlan n ṭṭaq, udem-iw wehhaɣ-t ar tafat, mi dyekcem yiwen u&essas, yenna-yi-d tes&iḍ zyaṛa.
Xemmeɣ yezmer d Marie.
Dɣa d ṣṣeḥ izga-d d nettat.
Ddiɣ deg yiwen ukulwaṛ akken ad ṛuḥeɣ s aḥanu n tmeẓriwt, syin uliɣ kra n tiseddaṛin, taggara iqubel-iyi-d yiwen ukulwaṛ nniḍen.
Kecmeɣ deg yiwen uḥanu meqqren yeččuṛen d tafat.
Taxxamt-nni tebḍa ɣef qrad (3) n yeḥricen s sin iggeryajen imeqranen i tt-igezmen s teɣzi.
Ger sin igeryajen-nni llant azal n ṭam (8) ar mraw (10) n lmitrat yebḍan imẓuṛen akked imeḥbas.
Walaɣ Marie ɣer zdat, qbala s udem-iw s tqendduṛt-is mm-ijerdan akked wudem-is axemri.
Si tama-inu anda qqimeɣ llan azal n mraw (10) imeḥbas, tugett deg-sen d a&ṛaben.
Marie tella ger tezwawiyin, tufa-d iman-is ger snat temẓurin : yiwet d tamɣart iwumi kemcen icenfuren, yelsan aberkan, akked yiwet n tmeṭṭut taqebbanit yeččuṛen d acebbub, i yettmeslayen tettwehi s ifasen-is, taɣect-is d tazurant.
Seg makken yeb&ed ger sin leḥyuḍ-nni ugaryaǧ, imeḥbas akked imẓuṛen-nsen ttuḥetmen ad mmeslayen s ṣṣut a&layan.
Mi kecmeɣ nek, ẓ&aḍ n lehdur i d-ttarran leḥyuḍ iḥarfiyen uḥanu akked tafat d-ittmirin seg igenni ɣef lemrayat akk i dyetteftutusen di tzeqqa, cuffen-iyi aqerruy-iw.
Taxibuṭ-iw teččur d tasusmi u tetulles.
Ilaq-iyi kra n wakud akken ad aɣeɣ tannumi dagi.
Ɣas akken, ssawḍaɣ armi &eqlaɣ yark udmawen yellan din akken yelha, banen-iyi-d di tafat n wass.
Walaɣ yiwen u&essas iqqim di teɣmert ukulwaṛ-nni yellan ger sin leḥyuḍ ugeryaj.
Ṭṭaqa neɣ tugett imeḥbas d a&ṛaben akked twaculin-nsen qqimen ɣer lqa&a, wa iqubel-ed wayeḍ.
Widak-agi ur da ttsuɣun ara.
Ɣas akken yella lhaṛaǧ, ssawḍen ad myeslen i lehduṛ-nni-nsen yellan s la&qel.
Asbecbec-nsen iqebṛen, mara yettali si swadda, ixeddem67 iwsawen am lmuziga yefren di lehduṛ yellan nnig iqerransen.
Annect-a yark, zik i t-sneqdeɣ mi yuẓeɣ ad hedṛeɣ i Marie.
Tenteḍ s ageryaǧ, tettecmumuḥ-iyi-d s wayen tes&a n tezmert.
Ufiɣ-tt d tin i icebḥen aṭas, acu kan ur ssawḍeɣ ara ad as-t-iniɣ.
« Ihi amek?
i yi-d-tenna s ṣṣut &layen ».
«Ihi, akka ».
« Ur tes&iḍ acu i k-yuɣen, ahat yella kra i teḥwaǧeḍ ?
» «ih , kulec ».
Nessusem.
Mazal Marie ad tettecmumuḥ.
Tameṭṭutnni tabbelbult tettsuɣu-d ɣer lǧaṛ-iw, ahat d argaz-is, yiwen akken uterras acebḥan yes&an iẓri aquran.
D lehduṛ i ttkemmilen.
«Jeanne tugi ad t-tawi yides, tessuɣ-as s lqed ugerjumis » « ih,ih, i s-ed yeqqar wergaz-nni ».
« Nniɣ-as ad t-tarreḍ asmi ara ad d-tefɣeḍ, u ɣas akken tugi ad t-tawi ».
Marie si tama-s, tenna-d s ssuɣat belli Raymond ad iyi-d-yessawaḍ slam, nniɣ-as : « tanemmirt ».
Acu kan taɣect-iw iɣum-itt lǧaṛ-iw i s-yennan : « ma yella bxir i yella».
teḍṣa tmeṭṭut-is mi s-ed-terra tmeṭṭut-nni belli : « werǧin yeḥla am akka yeḥla tuṛa».
Lǧaṛ-iw yellan si tama tazelmaṭ, yiwen ilemẓi amecṭuḥ bu-tfetusin tirqaqin, yessusem, ur tes&iḍ acu i d-yeqqar.
Walaɣ-t yeqqim qbala ɣer yiwet n temɣart, ttmesmuqulen s ifeṭṭiwjen deg wallen.
Acu kan ur s&iɣ ara akud akken ad ten-sneqdeɣ imi Marie tsuɣ-iyi-d belli ilaq ad ṭṭfeɣ deg usirem.
Nniɣ-as : « ih ».
Di lawan i deg-i i tt-ttmuquleɣ riɣ ad zemḍeɣ tayett-is i tɣum s tqendduṛt.
Bɣiɣ abeḥnuq-nni aṛqaq, ur walaɣ acu zemreɣ ad ssirmeɣ nnig-s.
Ahat dayen i d-teqṣed Marie imi mazal-itt dima tettecmumuḥ.
Ḥala temlel n tuɣmas-is i ttwaliɣ akked unekmuc n wallen-is.
Terna-d tsuɣ-ed : « ad d-teffɣeḍ, syin ad nezweǧ!
».
Rriɣ-as : « tumneḍ ad d-fɣeɣ ?
».
Nniɣ-d akka akken kan ad d-iniɣ kra.
Dɣa tenna-d s uɣiwel akk dima s68 ṣṣut a&layan, ad iyi-d-serḥen u ad nernu ad n&um daɣen di sin.
Ula d ttameṭṭut-nni nniḍen yellan ɣer tama n Marie tettsuɣu, u tenna-yas-d acu yellan zdaxel n tḍella&t i n-teǧǧa zdat tewwurt.
Ilaq ad t-inadi, imi ɣlay wacḥal yeswa.
Lǧaṛ- nni nniḍen akked yemma-s mazal ttmesmuqalen.
Asbecbec n wa&ṛaben yettkemmil ddawat-nneɣ.
Di beṛṛa tafat tuɣal am tin icuffen deg teftist.
Ḥulfaɣ i yiman-iw uḍneɣ u lemmer ttafeɣ ad nnejma&eɣ ɣer tsilult-iw.
Ṣṣut iqeṛṛeḥ-iyi.
Si tama nniḍen bɣiɣ ad zhuɣ s tmuɣli di Marie.
Ur ẓriɣ ara acḥal n wakud i i&eddan.
Temmeslay-iyi-d Marie ɣef ixeddim-is u dima tettecmumuḥ mebla aḥbas.
Asbecbec, issixen, lehduṛ ttemyegzamen am ijewwiyen deg igenni.
Taḥnact n tsusmi yark yellan din, tella ɣer tama-w anda yella ilemẓi-nni amecṭuḥ akked temɣart-nni yettmesmuqalen.
Cwiya cwiya wwin a&ṛaben.
Akken iffeɣ umezwaru ters-ed tsusmi.
Tamɣart-nni taqurant tuẓa-d s uzlan, di lawan-nni yiwen u&essas iwehha-yas i mmis.
yenna-yas-d : « ṛuḥ di lehna, a yemma».
U nettat tes&edda afus-is ger wuzlan-nni akken ad as-twehhi.
Teffeɣ temɣart makken i d-ikcem yiwen wergaz, ačappun deg ufus-is, iṛuḥ-d yeṭṭef amḍiq-is.
Skecmen-ed imiren yiwen umeḥbus ukud yehdeṛ s ḥamu acu kan s la&qel, imi tuɣal teɣli-d tsusmi deg uḥanu-nni n tmeẓriwt.
Usan-d, wwin lǧaṛ-iw ayeffus dɣa tenna-yas tmeṭṭut-is mebla ma tessenɣes di taɣect-is am akken ur tfaq ara belli fiḥel ssuɣat: « ɣur-ek, ṭhella u ḥader iman-ik ».
Syin tewweḍ-ed nnuba-w.
Twehha-d ar ɣur-i Marie s tḍudacin, amzun akken d tasudent.
Zziɣ-d udem-iw ɣur-es meqbel ad d-fɣeɣ.
Nettat mazal-itt teqqim, udem yenteḍ ɣef ugeryaǧ, tettecmumuḥ-d dima s icenfuren-is iceṛqen akk yeqquṛen.
9 U terni yara aṭas tura-yi-d tabṛatt.
U seg imiren i bdant tɣawsiwin ɣef wacu ur bɣiɣ ara ad d-addreɣ ula d yiwen n wawal.
Yernu mebla ma zeggdeɣ ameslay imi llan aṭas n widak i wumi ur teshil ara liḥala am nek.
Ussan imezwura n twaṭṭfa-inu i tew&eṛ fell-i ;
Ayen i yi-we&ṛen dakken mazal deg-i tikta n wergaz yes&an tilleli.
Amedya, beqquɣ ad iliɣ di teftist akk ad kecmeɣ s illel.
Asmekti n tengga (Vague) timenza seddaw iḍarren, anekcum n tfekka s aman akked westa&fu ttafeɣ deg-sen, yerra-yi deg yiwen umecwaṛ ḥulfaɣ i wacḥal mqaraben laḥyuḍ-agi n lḥebs.
Annect-a ḥulfaɣ-as kra kan n wagguren.
Syin akkin ḥala tikta n yiwen umeḥbus i d-mazal ttmurudent deg wallaɣ-iw.
Ttṛaǧǧuɣ tufɣa n yal ass deg-i ttḥewiseɣ di lḥaṛa n lḥebs neɣ zyaṛa-nni ubugaṭuinu.
Ayen i d-mazal n wakud ttafeɣ-as-d amek i s-xeddmeɣ.
Xemmeɣ acḥal d abrid lemmer di d-kkreɣ di lǧedra useklu yeqquren, mebla ccek tili ur se&uɣ ara acu ara xedmeɣ ḥala tamuɣli ar tjeǧǧigt igenni, cwiya cwiya ahat ad uɣaleɣ ad aɣeɣ tannumi din.
Ahat ad ttṛaǧuɣ igelfan n yefṛax melmi ara d-&eddin neɣ tijlibin n wagu am wakken ttṛaǧuɣ akka tura di lḥebs-agi tikkrabaḍin izelgen ubugaṭu-inu u am akken lliɣ daɣen a ttraǧuɣ deg yiwet akken n tudert nniḍen, ass n ssebt akken ad d-zemḍeɣ ger iɣallen-iw am tɣumdin taksumt taleggaɣt n Marie.
Tidett kan, mara immeyez wemdan akken iwata, nek mači di lǧedra useklu i yelliɣ.
Aṭas n lɣaci i yettuɣaḍen ugar-iw.
Dɣa tikti-yagi d tikti n yemma, u dima tettales-as-d, belli nezmer ad nnaɣ tannumi di kulci.
Daɣen, ur da sseb&adeɣ ara dima annect-agi yark deg uxemmem.
Agguren imezwura we&ṛit fell-i aṭas.
Acu kan lḥeṛs i ḥeṛseɣ iman-iw i&awen-iyi ad ṣebṛeɣ akken ad &eddin wussan.
Amedya, icɣeb-iyi beqqu n tilawin.
Lliɣ meẓẓiyeɣ.
werǧin xemmeɣ ɣef Marie s timmad-is.
Acu kan ttxemmimeɣ ɣef tmeṭṭut, ɣef tilawin, ɣef tidak yark sneɣ, ɣef70 tegnatin yark i deg i tent-ḥemleɣ, armi tuɣal tsilult-iw teččur d udmawen akk izdeɣ-itt lebɣi-inu meqqren.
Si tama, annect-a icɣeb-iyi aṭas.
Si tama-nniḍen annect-agi inneq akud u yes&edday-it.
Ssawḍeɣ armi i &edleɣ nek d umeqran i&essasen i d-iteddun d weqcic n tkuzint lawan n leftuṛ.
D netta i d amezwaru i d iyi-d-ihedṛen ɣef tlawin.
Yenna-yi-d belli d tinna i d taɣawsa tamenzut seg wacu i d-ttcetkin wiyaḍ.
Nniɣ-as ula d nek am wiyaḍ u annect-a mači d lḥeq.
« Acu kan, i d-yenna, ɣef annect-a i ken-ttarran ɣer lḥebs — amek akka ɣef annect-a?
— ih, tilleli, d annect-a.
ttakkasenawen tilleli, daya ».
Werǧin xemmeɣ i wannect-a.
Qebleɣ acu i d-yenna : « d tidett, i s-nniɣ, mulac anida-t lexlaṣ ih, tfehmeḍ keč ziɣ.
Wiyaḍ ala.
Acu kan taggara ttafen amek ara kksen lxiq i yiman-nsen ».
Syin iṛuḥ u&essas.
Daɣen yella weɣbel akked taluft n ddexxan.
Makken kecmeɣ ɣer lḥebs, kksen-iyi ta&eggaṭ-iw akked tnelwa usebbaḍ-iw akked tekkrabaṭ-iw akked wayen yark yellan di leǧyubat-iw, ladɣa ddexxan.
Akken kecmeɣ ɣer ssilul, sutreɣ ad iyi-d-rren ddexan;
Acu kan nnan-iyi-d d lmuḥal.
We&ṛit fell-i wussan imezwura.
Ahat d annect-a i yi-fkan tiyta tameqrant.
Wwḍeɣ armi tsummuɣ iqecaḍen n wesɣar i d-teksaɣ seg wusu.
Ass meṛṛa ttḥalfuɣ-as i tuzya uqerru.
Ur fhimeɣ ara amek i d iyi-kksen annect-a ɣas ma yella ur yettḍuṛu yiwen.
Umba&d fehmeɣ belli annect-a yettekka di lexlaṣ.
Acu kan uɣaleɣ imiren, dayen uɣeɣ tannumi, dɣa yuɣal lexlaṣ-nni ur yes&i yara azal ar ɣur-i.
Ma tekkseḍ iɣeblan am wigi, nek mači d win i yetɣebnen aṭas.
Tamsalt yark tuɣal d amek ara nɣeɣ akudiw.
Uɣaleɣ ur tes&iḍ acu yesseḥzanen segmi bdiɣ a lemdeɣ amekti.
Uɣaleɣ tikkwal ttxemmimeɣ ɣer texxamt-iw u, deg wallaɣ-iw, ttṛuḥuɣ si teɣmert ar tayeḍ, ḥettbeɣ-d tiɣawsiwin i d-ttemliliɣ deg webrid-iw.
Tikkelt tamenzut ttɣawaleɣ deg71 s aṭas.
Syin tuɣal-iyi yal mara s-d-&iwdeɣ ssiɣzifeɣ-t.
Imi ttmektayeɣ-d yal agerwaz (meuble) u deg yal yiwen deg-sen, ttmektayeɣ-d tiɣawsiwin yersen fell-as, u yal taɣawsa ttmektayeɣ-d amek i tga.
Ttmektayeɣ-d di yal yiwet ma yella deg-s tṛuẓi neɣ yella uqeccem, nwel-nsent neɣ amus yellan deg-sent.
Di lawan-nni tta&raḍeɣ akken ur d iy-ittṛuḥu yara lxiḍ n leḥsab akken ad yemmed yark leḥsab-iw.
Armi kra n smanat umba&d i ssawḍeɣ zemreɣ ad s&eddiɣ swaye& ḥala di leḥsab n legrawez yellan di texxamt-iw.
Segmi rennuɣ ttmeyyizeɣ segmi i d-ssuffuɣeɣ seg wallaɣ-iw tiɣawsiwin yefren neɣ yettwattun.
Fehmeɣ imiren belli argaz yeddren ḥala yiwen wass izmer ad yedder lqern di lḥebs.
Ad yes&u ddeqs n imektiyen akken ur i&eggu yara deg yiman-is.
Nezmer ad d-nini belli dayen yelhan.
Tella daɣen tguni.
Tazwara ur gganeɣ ara akken i ilaq deg iḍ akk ur da gganeɣ ara maḍi deg wass.
Cwiya cwiya uɣalen armi ṣeggmen wuḍan-iw akk uɣaleɣ gganeɣ deg wass.
Zemreɣ ad d-iniɣ belli, deg wagguren-agi ineggura, uɣaleɣ gganeɣ ger 16 ɣer 18 n swaye& deg wass.
Ttɣimintiyi-d imiren ḥala seddis (6) n swaye& neqqeɣ-tent di leftuṛ, deg usired, akked imektiyen-iw d umezruy n Tchécoslovaquie.
Ger umetṛeḥ-iw akked wesɣar-is ufiɣ yiwen lkaɣeḍ uǧeṛnan i wumi mazal cwiṭ ad yenṭeḍ s abeḥnuq, yuɣal d awraɣ u d aceneltaḥ.
Iḥekku-d ɣef yiwet n tmacahutt i wumi tṛuḥ tazwara, iban mebla ccek teḍra di tmurt n Tchécoslovaquie.
Yiwen wergaz iǧǧa taddart-is di tmurt n Tchécoslovaquie akken ad inadi ɣef uɣrum-is.
25 isseggasen umba&d, yuqel d ameṛkanti i d-yuɣalen ɣer tmurt-is s temeṭṭut akked weqcic mecṭuḥen.
Yemma-s teṭṭef yiwen usensu nettat d yelli-s di taddart-nsen.
Akken ad tentyessefṛeḥ mebla ma faqent, iǧǧa tameṭṭut-is akked mmi-s72 deg yiwen usensu-nniḍen, dɣa iṛuḥ ɣer yemma-s ur t-ne&qil ara mi yekcem ɣur-es.
Akken ad yeḍs cwiṭ yid-sent, yekra taxxamt i yiḍ-nni.
Daɣen yezzaken-asent adrim i d-yewwi yides.
Deg yiḍ-nni, nɣant-tt, yemma-s akked weltma-s, s yiwet n tiyta n tefḍist s aqerru akken ad t-akrent, syin ḍeqrent tafekka-s s asif.
Taṣebḥit n wass-nni, tṛuḥ-d tmeṭṭutis, tenna-yasent anwa-t meqbel ad tẓer acu i t-yuɣen.
Dɣa yemma-s t&elleq iman-is imiren.
weltma-s tḍegger iman-is ɣer zdaxel n lbir.
Ahat ɣriɣ tadyant-agi ugar n alef iberdan.
Si yiwet n tama mači d ayen ara yamen wemdan.
Si tamanniḍen, tezmer ad teḍru.
Akken d as-yehwa tella, ɣur-i argaz-nni yuklal-itt cwiṭ imi ur ilaq ara ad yurar akken.
Akka ihi, s swaye& n tguni, akk s imektiyen, s tɣuri n tedyant-agi akked ubeddel ger tili akked tafat i&edda wakud.
Ɣriɣ meqbel belli yettṛuḥu uḥalfu n wakud di lḥebs.
Acu kan tikti-yagi ur tes&iḍ acu n lma&na tes&a deg wallaɣ-iw.
Ur fhimeɣ ara amek zemren ad ilin wussan ɣezzifit akk wezzilit deg yiwen lawan.
Ɣezzifit akken ad ten-yedder wemdan d ayen i deg-i ulac ccek, acu kan zelgen u &ewǧen aṭas armi wa ikeččem deg wayeḍ.
Ttṛuḥun-asen yismawen-nsen.
ḥala awalen n yiḍelli akked uzekka i d-yegran s&an azal ɣur-i.
Yewwas makken iyi-d-yenna u&essas belli ssawḍeɣ semmus (5) n wagguren dagi, ɣas umneɣ-t ur t-fhimeɣ ara.
Ɣur-i ḥala yiwen wass i yett&eddin deg tsilult-iw akked yiwen kan ixeddim i wumi tt&awadeɣ.
Ass-nni, umba&d mi yeffeɣ u&essas, muqleɣ udem-iw di tgamilt-iw n wuzzal.
Tban-iyi-d teswiṛa-w am tin izemḍen ɣas ma yella tta&raḍeɣ ad as-cmumḥeɣ.
Ssembbawleɣ-tt zdat-i, ḍsiɣ- as.
U ɣas akken teqqim teqqur u teḥzen.
Ass akken yebda ad ikfu u d tagi i d ssa&a ɣef ur bɣiɣ ara ad d-mmeslayeɣ, d ttagnitt-agi n war isem, deg-i zhir d ssuɣat n tmeddit ttalint-ed si yal ixef n lḥebs deg yiwet n terba&t yessusmen.
Uẓaɣ ɣer teḍwiqt u,73 di tafat taneggarut, muqleɣ i tikkelt-nniḍen teswiṛa-w.
Ar tura mazal-itt tesxenfeṛ.
Ulac acu yessewhamen deg-s imi, imiren, ula d nek akkenni i lliɣ ?
di lawan-nni dɣa, u d tin i tikkelt tamezwarut deg wagguren-agi yezrin, i deg-i sliɣ akken ilha i taɣect-iw.
Ɛeqleɣ-tt d tin yeṭenṭunen seg wacḥal-aya n wussan deg imeẓẓaɣ-iw dɣa din i fehmeɣ belli annect-nni n wussan i&eddan, ziɣ lliɣ ttmeslayeɣ weḥdi.
Mmektaɣ-d imiren acu i d-tenna tefremlit-nni asmi tettwanṭel yemma.
Ala, ulac tifrat, yiwen ur yezmir ad ixemmem amek gant tmeddiyin di lḥebs.
4 IXEF III Zemmreɣ ad d-iniɣ belli anebdu yuɣal-ed zik deg umur unebdu.
Ẓriɣ belli makka i d yewweḍ weẓɣal amenzu, iban yella walba&ḍ n tɣawsiwin ara d-yennunten di temsaltiw.
Tamsalt-iw tettujared di teglellit (la session) taneggarut n cṛe& n tikkelt-agi u taglellit (session) n tikkelt-agi ad tekfu deg waggur n yunyu.
Ameslay yekmaṣa deg wexxam n cṛe&, makken di beṛṛa, iṭij isserɣ igenni.
Abugaṭu-inu yenna-yi-d ur tettɣim ara nnig sin neɣ qrad (3) n wussan .
« Yernu, i dyerna deg awal-is, inezrafen (les juges) ad ɣiwlen imi tamsalt-ik mači d tin i yes&an azal s waṭas di teglellit (la session).
Tella yiwet n temsalt n yiwen ubabat yenɣa mmi-s, d nettat ara i&eddin umba&d mara t&eddi temsalt-ik.
Ɣef tẓa (7) d wezgen n tṣebḥit, ṛuḥen-d wwin-iyi di tkkeṛṛust n lḥebs s axxam n cṛe&.
Sin iǧadeṛmiyen-nni skecmen-iyi ɣer yiwet n texxamt yettraḥen d tidi.
Neqqim din nettṛaǧu deffir yiwet n tewwurt nselle-d syin i lehduṛ, i usiwel, i uzuɣeṛ ikkersiyen akked usggerwez i yi-dyesmektan timeɣriwin n tezniqt-nneɣ anda, umba&d ccna nettara ikkersiyen di ṭṭerf akken ad neg taqa&ett i cḍeḥ.
Nnan-iyi-d iǧadeṛmiyen belli ilaq ad neṛǧu inezrafen(les juges), dɣa yiwen seg-sen yefka-yi-d ageṛṛu i yugiɣ.
Yesteqsa-yi-d cwiṭ umba&d « ma tqelqeɣ ».
Rriɣ-as ala.
5 Tzemreḍ ad d-tiniḍ belli bɣiɣ ad ẓreɣ amek i tḍeṛṛu deg wexxam n cṛe&.
Werǧin i d-teɣli tegnitt akken ad ḥeḍreɣ : « ih, id-yenna uǧadeṛmi wis sin, acu kan taggara yettili-d &eggu ».
Cwiṭ umba&d, teṭṭenṭṭen yiwet n tnaqust tamecṭuḥt di texxamt-nni.
Kksen-iyi-d imiren rrebg n wuzzal s wacu ttwaqnen ifassen-iw.
Llin-d tawwurt dɣa skecmen-iyi ɣer tekwatt n imerdiyen (les accusés).
Tazeqqa-nni n cra& teččuṛ d lɣaci.
Ɣas akken, ṭwiqan ttwamedlen, mazal iṭij ikeččemed si ger cqayeq-nsen armi tuɣal liḥala teqbeṛ zdaxel.
Ula d lmeryat-nsen ǧǧan-ten medlen.
Qqimeɣ, iǧadeṛmiyen qimen-d s idisan-iw.
Dɣa imiren i walaɣ yiwen n ṣṣef n wudmawen zdat-i.
La d-ttmuqulen meṛṛa ɣuri : fehmeɣ belli d nutni i d imggaliyen (les jurés).
Acu kan ur zmireɣ ara ad d-iniɣ acu i ten-yessemgaraden seg-wa ɣer wayeḍ ḥala yiwet n tɣawsa i wumi ḥulfaɣ : lliɣ zdat n tbbankiṭ n utṛamway u yark iminigen-nni s wer-isem ssenqaden-d amaynut-agi i dyusan ma yella n wayen icemten deg-s.
Ẓriɣ mači d ayen i icemten i ttnadin imi ayen ttnadin d anwa i yenɣan.
Akken d as-yehwa yella wemgarad ger-asen, mači dayen meqqren;
Nek ɣur-i d tikti-yagi i d-yemɣin deg allaɣ-iw.
Daɣen anect-en yark n lɣaci, yellan di tzeqqa-agi imedlen am tbbewaṭ, yessufeɣ-iyi cwiṭ la&qel.
Muqleɣ daɣen s imnezhen, ur &qileɣ ula d yiwen n wudem.
Tikkelt tamezwarut ur faqeɣ ara belli lɣaci-yagi yark yettemddeḥas akken kan ad iyi-walin.
Uɣeɣ tannumi, lɣaci ur cli&en ara seg-i.
Ilaq-iyi aṭas n tezmert akked wexbac deg wallaɣ-iw akken ad fehmeɣ belli d nek i d ssebba uherwel-agi yekkren.
Nniɣ-as i uǧadaṛmi : « aṭas n lɣaci !
» Yenna-yi-d, ssebba d iɣmisen dɣa iwehha-yi-d yiwet akken n terba&t yeqqimen ɣer yiwet n ṭṭabla ddaw uqejmuṛ n imggaliyen (jurés), yenna-yi-d : « hat-iten ».
Nniɣ-as : « anwi ?
» Dɣa yules-as-d76 : « iɣmisen».
Yessen yiwen seg ineɣmasen i t-id-iwalan imiren dɣa iṛuḥ-ed qbala ɣur-neɣ.
D yiwen akken n wergaz meqqren cwiya di la&meṛ, d uḥdiq, s yiwen wudem icenfen cwiṭ.
yefka-yas labbas i uǧadaṛmi s leqddeṛ, izmeḍ-as afus-is s leḥṛaṛa.
Sneqdeɣ imiren belli yark lɣaci-nni ttemlilin, ttemsawalen u ttqessiṛen ger-asen, am di tarba&t anda nḥemmel ad d-nemlil widak igan am nekkni.
Fehmeɣ belli nek am wakken d yiwen imjenteḍ i d yernan sufella.
Ɣas akken aneɣmas-nni yemmeslay-iyi-d s wecmumeḥ.
Yessarem-iyi ad i&eddi cṛe&-inu akken yelha.
Nniɣ-as tanemmirt dɣa yerna-d : « teẓriḍ, ncuf cwiṭ tamsalt-agi-inek.
Deg unebdu ulac ɣef wacu ara hedṛen iǧeṛnanen.
Ḥala tamsalt-agi-inek akked tin n win yenɣan baba-s i yes&an azal cwiṭ.
Syin yezzaken-iyi-d, di terba&t-nni ansi i d-iṛuḥ, yiwen akken n wergaz yettcabin s amergu iqebban, yelsan nwaḍer timeqranin yes&an leḍruf iberkanen.
Yenna-yi-d belli netta d imcegge& n yiwen weɣmis n "Paris" : « mači di ddra-k i d-iṛuḥ.
Yussa-d ad yeḍfer tamsalt-nni n wergaz yenɣan baba-s, dɣa ssutren-as-d ad ixeggel kra imeslayen ɣef temsalt-ik ».
Dagi daɣen, qrib i s-nniɣ tanemmirt.
Acu kan ugadeɣ ad d-tban d smaṭa.
Iwehha-d ɣur-i, netta s wezmumeg, s ufus-is dɣa iṛuḥ.
Syin neṛǧa kra n dqayeq.
Abugaṭu-inu yusa-d s tqendduṛt-is, zzin-as-d ibugaṭuyen nniḍen, imeddukkal-is.
Iṛuḥ s ineɣmasen, ixemmes d kra ifassen.
Qeṣren cwiṭ, ḍsan kra u banen-d zhan armi d lawan i deg-i teṭṭenṭṭen tnaqust di tesga.
Uɣalen yark s imeḍqan-nsen.
Iṛuḥ-d ɣuri, yefka-yi-d labas, iweṣṣayi-d ad d-rreɣ i yesteqsiyen s kra kan imeslayen, ur ilaq ara ad sɣezfeɣ awal, ur ilaq ara ad d-rnuɣ s ɣur-i akk ilaq ad tteklaɣ fell-as deg wayen i d-yegran.
Si tama-w tazelmaṭ, sliɣ i weḥnunef n ukkersi yuɣalen ɣer deffir dɣa walaɣ yiwen wergaz meqqren u rqiqen, yelsa77 d s nwel azegzaw, ijme&-ed akk ijufaṛ n tqendduṛt-is yeqqim isers iman-is s lemḥadra.
D netta i d Lewkkil n tegduda (le procureur).
Yiwen n Llusi (le huissier) issuɣ-d ad d-i&eggen s unekcum n inezrafen.
imiren swaswa, sin yesbbuḥruyen n trisiti bdan acexxeṛ-nsen.
Qrad(3) n inezraf, sin lsan-ed aberkan, wis qrad yelsa-d s uzeggaɣ, wwin-ed yidsen ddussiwat mi d-kecmen.
Ɣawlen tikli ɣer udekkan i dyezgan iwsawen n tzeqqa.
Argaz-nni i d-yelsan taqendduṛt tazeggaɣt yeqqim deg ufutay alemmas, isers tacacit-is zdates, yesfeḍ tabelɣust-is s yiwet n tmacwaṛt dɣa yenna-d belli agraw hat-an yelli.
Yufa-d lḥal ineɣmasen ṭṭfen istiluyen deg ifassennsen.
Ttbanen-d maṛṛa amzun ur cli&en ara akk amzun tmesxiṛen.
Ɣas akken, yiwen seg-sen, win akken i d-yelsan akustim aberkan s tekkrabaṭ tajenjaṛit, isers astilu-s zdat-es u yebda ad iyi-d-yettmuqul.
Deg wudem-nni-ines deg-i temxallaf cwiṭ tama tazelmaṭ akked tyeffust, ḥala allen-is i yi-d-ittbanen d tizemṛaqin, ad iyi-d-ssenqadent, mebla ma tzemreḍ ad d-teɣreḍ deg-sent acemma yettwasnen.
Ḥulfaɣ-as am wakken d nek i d-yettmuqulen iman-iw.
Ahat ɣef annecta akk daɣen imi ur uɣeɣ ara tannumi d wemḍiq-agi, degmi ur fhimeɣ ara acu yeḍran syin : Taseqqaṛt n imggaliyen (les jurés), isteqsiyen uselway n cra& yefka i ubugaṭu-inu, i lewkkil n tegduda (procureur) akked imggaliyen (les jurés) ( di mkul tikkelt tezzin iqerra-nsen ɣef yiwen webrid ɣer tama unezraf), ɣran-d yiwen usebtar deg-i &eqleɣ kra n yiswawen imukan akked yemdanen, akked kra isteqsiyen-nniḍen i ubugaṭu-inu.
Aselway yenna-d belli ad yessiwel i yinagan.
Llussi (huissier) yeɣra-d kra n yismawen i yewwin ddehn-iw.
Si tlemmast n yemnezhen yellan meqbel ttban-iyi-d kifkif-iten yark, walaɣ-ten mi d-tekkren yiwen yiwen akken ad ɣaben78 syin seg yiwet n tewwurt i d-yezgan di teɣmert n tzeqqa, anemhal n wexxam n yemɣaren akked u&essas-is, amɣar-nni n Thomas Pérez, Raymond, Masson, Salamano, Marie.
Taneggarut-agi twehha-yi-d s ufus-is am tin itqelqen cwiṭ.
Wehmeɣ deg-i amek ur ten-&qileɣ ara meqbel aya, di lawannni i d-ssawlen i yisem aneggaru, Celeste, i d-yekkren yeffeɣ.
Ɛeqleɣ ar tama-s tameṭṭut-nni tamectuḥt n usečču i dyelsan tajakiṭ-nni-ines, tettban-ed teqqur u teḥḍem.
Tettmuqul-iyi s yiwen n ḥamu deg wallen-is.
Acu kan ur ufiɣ ara akud akken ad xemmeɣ ayɣer i yi-d-tefka tamuɣlinni imi aselway yebda ameslay-is.
Yenna-d tura ara yebdu umeslay n ṣṣeḥ u fiḥel ad d-i&eggen belli tlaq tsusmi.
Ar ɣures netta yella dagi akken kan ad iwehhi ameslay di temsaltagi mebla ma immal ɣer yiwen.
U yebɣa daɣen ad yeddu cṛe& s tin la&qel d lma&qul.
Jjijma ara d-terr tarba&t n yemeggaliyen (les jurés) ad d-yettwaṭef s wudem n lḥaq u, akken d as-yehwa teffeɣ, yeggul ad d-yessufeɣ imnezhen si tzeqqa di cwal amezwaru ara yeḍrun.
Azɣal yebda yettali u ttmuquleɣ ɣer imnezhen mi la sbbuḥruyen s iǧeṛnanen.
Annect-a yettak-ed yiwen n ṣṣut n lkaɣeḍ ikkṛefẓen.
Aselway iwehha-yas i Llussi i d-yewwin qrad (3)n tsebbuḥray n lḥelfa yettwaẓḍen i yinezrafen i tenyesxedmen imiren kan.
Bdan asteqsi-inu imiren.
Aselway yesteqsa-yi-d s la&qel, iban-iyi-d amzun yella acemma akka n leḥdaqa di taɣect-is.
Steqsan-iyi-d daɣen ɣef yisem-iw u ɣas ma yella cenfeɣ cwiṭ, xemmeɣ belli dayen ilaqen, imi dayen n diri aṭas ma yella yettucaṛa& walba&ḍ n yergazen deg umur n wayeḍ.
Syin yebda uselway yettales-d tadyant-nni i xedmeɣ, yettmuqul-ed ɣur-i umba&d yal sin neɣ qrad(3) n wawalen akken ad yi-d-yini : «neɣ akka ?
».
Yal tikkelt ttarraɣ-as : «ih, ad mass aselway», akken iyi-d-iweṣṣa ubugaṭu-inu ad79 xedmeɣ.
Annect-a yeṭṭef aṭas n wakud imi aselway iḥekkutent-id yiwet yiwet.
Di lawan-nni llan ineɣmasen ttarun.
Ḥulfaɣ i tmuɣli n umaẓuz ineɣmasen akked tin n ttmeṭṭutnni tamecṭuḥt taqurant.
Tabbankiṭ utṛamway tezzi meṛṛa ɣer tama uselway.
Aneggaru-yagi ineḥneḥ cwiṭ, inuda ger isebtar n ddusyi-ines dɣa yezzi-d ɣuri u netta mazal-it yesbbuḥruy i yiman-is.
Yenna-yi-d belli ilaq tura ad yebder kra n tneqiḍin i dyettbanen ba&dent ɣef temsalt-agi-inu, acu kan ahat d nutenti i d ṣṣeḥ.
Fehmeɣ imiren belli ad d-yuɣal s ameslay ɣef yemma dɣa ḥulfaɣ din acḥal tteddiggutiɣ seg wanect-en.
Yesteqsa-yi-d ayɣer rriɣ yemma s axxam n yemɣaren.
Rriɣ- as belli xuṣṣeɣ idrimen akken ad tt-tt&asseɣ, neɣ akken ad ttdawiɣ deg wexxam.
U rniɣ-as belli ula d yiwen sseg-nneɣ, la yemma la nek, ur yettṛaǧu kra seg wayeḍ, wala seg walba&ḍ-nniḍen, u nniɣ-as dayen newweḍ armi nuɣ tannumi di tudert-agi-nneɣ tajḍiṭ, akken i d-tusa, tusa-d.
Aselway yenna-d belli ur yebɣi yara ad isemmeṭ aṭas di temsalt-agi n yemma dɣa yessuter di lewkkil (le procureur) ma yella yes&a kra isteqsiyen nniḍen.
Aneggaru-yagi yezzi-yi-d s wezgen uzagur-is u, mebla ma yemuqel-ed ar ɣur-i, yenna-d ma yebɣa uselway ad as-isemmeḥ netta ad iyi-steqsi ma yella uɣaleɣ ar te&wint weḥdi kan s nniya ad nɣeɣ a&ṛab-nni.
« Ala» i d as-d-rriɣ.
« Ihi, ayɣer tella tmeẓyant yides u ayɣer i d-yuɣal s amḍiq-nni swaswa?
» Nniɣ-as d zheṛ kan.
Dɣa lewkkil yekfa awal-is s yiwet n taɣect n diri : « daya i bɣiɣ ad ẓreɣ tikkelt-agi ».
Ayen akk i d-yernan yark umeslay d abunexluḍ, ladɣa i nek.
Acu kan umba&d ubeddel n kra imeslayen, yenna-d uselway belli yekfa wegraw, ad ikemmel tameddit akken ad isel i yinagan.
0 Ur ufiɣ ara yark akud akken ad xemmeɣ.
Wwin-iyi, ssulin-iyi di tkkeṛṛust i yi-ssawḍen ɣer lḥebs anda i d-ččiɣ.
cwiṭ kan akken mi bdiɣ ad ttfaqeɣ belli a&yiɣ, ṛuḥen-d ad iyi-rren;
Kulec yetta&wad-ed, ufiɣ-d iman-iw di tzeqqa-nni, dima zdat d wudmawen-nni.
Acu kan yuɣal yerna weẓɣal akk am akken d la&ǧeb yal yiwen seg imggaliyen , lewkkil, abugaṭu-inu akked kra n ineɣmasen s&an yark deg ifassennsen tisbbuḥruyin.
Aneɣmas-nni ameẓyan akked d tmeṭṭutnni tamecṭuḥt llan ula d nutni din.
Ɣas ur da sbbuḥruyen ara, u daɣen llan ad iyi-d-ttmuqulen mebla ma nnan-d acemma.
Cerweɣ-d tidi iɣumen udem-iw.
Ur d-rriɣ ara s lewhi n wemḍiq anda lliɣ akk s yiman-iw armi i sliɣ ssawlen-as i unemhal n wexxam n yemɣaren.
Steqsan-t ma yella tettcetki-d yemma seg-i dɣa yerra-yasen-d belli ih acu kan akken yark ittcetkin yemɣaren n wexxam-nni.
Yenna-yas uselway ma yella tettcetki-d swaswa mi tt-rriɣ s axxam n yemɣaren dɣa yerra-yas-d : « ih » unemhal.
Acu kan tikkeltagi ur tes&iḍ acu i d-yerna.
Deg yiwen usteqsi nniḍen, yerrayas-d belli yewhem di la&qel s&iɣ ass n tenṭelt n yemma.
Imuqel unemhal s ixef isebaḍen-is, syin yenna-d belli nek ass-nni ur bɣiɣ ara ad waliɣ udem n yemma, daɣen ur ruɣ ara ula d yiwen webrid akk ṛuḥeɣ-ed imiren kan umba&d tanṭelt mebla ma qimeɣ cwiṭ ar uẓekka-s akken ad as-d&uɣ.
Yiwet n tɣawsa nniḍen i t-yeswehmen cwiṭ : yiwen seg ixeddamen n tkebbanit iẓekwan yenna-yas-ed belli ur ẓriɣ ara acḥal di la&meṛ n yemma.
Ters-ed tsusmi yiwen umecwaṛ akken, u aselway yessuter deg-s ma yella d nek i d-yeqsed.
Seg makken ur yefhim ara unemhal asteqsi-yagi yerra-yas-d : « d wagi i d lqanun ».
Syin yessuter uselway di lewkkil (le procureur) ma yella kra usteqsi yes&a, issuɣ-ed wagi : « uhuh!
Annect-a beṛka-t » s yiwen akken n lfeṛḥ di taɣect akk s yiwet n tmuɣli n win irebḥen i yi-d-yefka armi, i81 tikkelt tamezwarut seg waṭas isseggasen-aya, i riɣ ad ruɣ imi ḥulfaɣ acḥal ttwaɣucceɣ s lɣaci-yinna.
Umba&d mi yesteqsa imggaliyen akked ubugaṭu-inu ma yella kra isteqsiyen i yes&an, aselway yessawel i u&essas n wexxam n yemɣaren akken ad t-yesteqsi.
Mi d-yewweḍ imuqel-iyi-d syin yezzi udem-is.
Ula d netta am wiyaḍ, kullec yules-as-d.
Yerra-d yark ɣef isteqsiyen i d as-ssutren.
Yenna-d belli ur bɣiɣ ara ad waliɣ udem n yemma, keyfeɣ, ṭṭseɣ akk swiɣ lqahwa s uyefk.
Ḥulfaɣ imiren i yiwet akken n lḥaǧa yeṭṭfen widak yellan di tzeqqa.
Din, i tikkelt tamenzut, fehmeɣ belli ɣelṭeɣ.
Ssutren-as i u&essas ad di&iwed tamacahutt n lqahwa d uyefk akked tin n ddexan.
Asestan (l’avocat général) imuqel-ed ɣur-i s yiwet n tmuɣli n nzul deg wallen.
Imiren, abugaṭu-inu yesteqsa a&essas-nni ma yella ikkeyef yid-i.
Acu kan lewkkil yekker-ed s ucennef mgal asteqsi-yagi : « anwa i yenɣan dagi u d acu-tent texnanasin-agi usimes n inagan i wumi ccada ẓran yark medden belli d tin iǧehden u d tin ẓẓayen !
» Ɣas akkenni, aselway yessuter deg u&essas ad yerr i westeqsi.
Amɣar-nni yerra-d s wudem yenneḥcamen : « zriɣ belli ɣelteɣ aṭas.
Acu kan seḍḥaɣ amek ara yagiɣ agaṛṛu i yi-d-yefka wergaz.
Taggara steqsan-iyi-d ma yella kra i s&iɣ ad t-id-arnuɣ.
« Ulac, i sen-d-nniɣ.
D tidett, d ṣṣeḥ fkiɣ-as agerru ».
Imuqeliyi-d u&essas s wudem akken n win iwehmen akk n win ittcekkiṛen.
Yekukra cwiṭ, syin yenna-d belli d netta i yi- &erḍen ɣer lqahwa s uyefk.
Yekker-ed ubugaṭu-inu s lfeṛḥ akk s ḥamu di taɣect-is, yenna-d ad yanef i yemggaliyen ad muqlen weḥedsen anda tella tidett.
Acu kan lewkkil yebba&zaq-ed nnig iqerra-nneɣ : « ih, imggaliyen (les jurés) ad muqlen.
U ad siwḍen taggara ɣer tikti belli yiwen ubeṛṛani izmer ad ya&reḍ win i s-yehwan ɣer lqahwa, acu82 kan mmi-s n tfamilt ilaq ad tt-yagi zdat nna&c n tin i t-idyurwen ».
Yuɣal u&essas s amkan-is.
Mi d-tewweḍ nnuba n Thomas Pérez, iṭṭef-as-ed Llussi afus armi d tasga n tzeqqa.
Pérez yenna-yas belli netta yessen kan ḥala yemma akk iwala-yi ḥala yiwet n tikkelt, ass-nni n tenṭelt-is.
Steqsan-t acu xedmeɣ ass-nni dɣa yerra-yasen-d : « muqlet kan, ula d nek lliɣ aṭas i ḥezneɣ.
Dɣa, ur tes&iḍ acu i walaɣ.
D leḥzen i d iyiisdderɣlen allen-iw.
Imi ɣur-i xesṛeɣ imiren ameddakkul ɣlayen.
Armi xesfeɣ yiwen webrid.
Dɣa argaz-agi ur t-walaɣ akken yelha » Asestan (l’avocat general) yesteqsa-t ma yella xeṛsum tella tikkelt anda i d iyi-d-iwala ttruɣ.
Yerra-yas-d Pérez ala.
Lewkkil yenna-d imiren : « massat imeggalliyen ad as-meyzen akken ilaq ».
Dɣa yez&ef ubugaṭu-inu.
Yesteqsa Pérez s yiwet n taɣect i yi-d-ibanen bezzaf teḥmeq cwiṭ, « ma yella iwala-yi ur ruɣ ara ».
Yenna-yas-d Pérez : « ala ».
Ḍsan yemnezhen.
Dɣa abugaṭu-inu, icemmeṛ i yiwen n yiɣil-is, yenna-d s taɣect n win yetteklen : « d wagi i d cra&.
Kullec d tidett akk acemma mači d tidett ».
Lewkkil (le procureur) yesseqmeḍ udem-is u inebbec s ukaryun izwal(les titres) n ddussiwat yersen zdat-es.
Umba&d semmus (5) n dqayeq n weḥbas deg-i i yi-dyenna ubugaṭu-inu belli kullec iteddu akken ilaq, nuɣal nesla-yas-ed i Celeste i wumi yessawel ubugaṭu-inu akken ad yili d anagi.
Yettmuqul-ed Celeste tikkwal ar tama-w u yella iberren yiwet n tcacit ger ifassen-is.
Yella yelsa-d akustim-nni amaynut yuɣ tannumi yettlusu makken ara yeddu yidi, tikkwal deg wass n lḥed, ɣer wannar n tazliwin i&ewdiwen.
Waqila ur yufi yara amek ara yels lkull n tebluzt-is imi ḥala yiwet n teqfalt n nḥas s wacu i tt-yeqfel.
Nnan-as ma yella nek d akkelyan-ines dɣa yerra-d : « ih ,83 yernu daɣen d ameddakkel-iw »;
acu yettxemim fell-i dɣa yerra-yas-ed belli nek d argaz ;
acu i d-yeqsed, yerra-yasend belli medden yark ẓran acu i d-yeqṣed;
ma yella ifaq belli nek d yiwen n wemdan izemḍen aṭas ɣef yiman-is dɣa iqbel kan belli nek d yiwen ur nheddeṛ ara akken ur d-yeqqar kra.
Yesteqsa-t lewkkil ma yella ttxelliṣeɣ lekkra-inu.
Yeḍsa Celeste u yenna-d : « tigi d leḥwayeǧ timecṭaḥ n way garaneɣ ».
Steqsan-t daɣen acu yettxemmim ɣef wayen xedmeɣ.
Dɣa isers ifassen-is ɣef tesɣart-nni yellan di tlemmast n tzeqqa n cṛe& u iban-ed belli d win i d-iheggan lḥaǧa ad tt-id-yini.
Yenna-d : « ɣur-i d amxix.
D abaxix;
medden yark ẓran d acu-t.
Dayen yekfa wawal.
Ihi !
ɣur-i d amxix ».
Iṛuḥ ad d-ikkemel awal-is, dɣa igezem-as-t uselway, yenna-yas tanemmirt u annect-a yelha.
Syin yeqqim din Celeste yeḥṣel.
Acu kan yenna-d belli yebɣa ad d-yernu lehduṛ.
Ssutren deg-s ad iɣiwel.
Dɣa i&awed-ed belli annect-nni d amxix.
yenna-yas-ed imiren uselway : «ih, nesla-yak-d.
Acu kan nekkni aqlaɣ dagi akken ad nefru imxixen am wagi.
Tanemmirt-ik ».
Amzun akken yewweḍ ɣer taggara n tmusni-ines akked tezmert-is, yezzi-d Celeste imiren ɣur-i.
Iban-iyi-d am akken allen-is ttemcbeṛṛiqent akk icenfuren-is ttergigin.
Yettban-ed am win i d-yessuturen deg-i acu yezmer daɣen ad t-yexdem.
Nek, ur d-nniɣ kra, ur d as-wehhaɣ ara u d tin i tikkelt tamezwarut di tudert-iw irkelli i deg-i bɣiɣ ad sudneɣ amdan.
Syin yessuter uselway ad yuɣal s amkan-is.
Celeste yuɣal ad yeqqim ger lɣaci.
Ayen yark yeqqim cra&, yeqqim din, ismal cwiṭ iman-is ɣer zdat, isers iɣallen-is ɣef tgecrar.
Tacacit ger ifassen-is, yettḥessis acu yark i d-yettunebdaren din.
Tekcem-ed Marie.
Telsa-d ačappun u mazal-itt tecbeḥ aṭas.
Acu kan nek ḥemleɣ-tt ugar makken ara tserreḥ i ucebbub-is.
Seg wemḍiq anda lliɣ, &eqleɣ-ed tefses n tedmarin-is akked tcenfurt-is n84 wadda icuffen dima cwiṭ.
Tettban-ed tetqelleq.
Imiren kan steqsan-tt seg melmi i yi-tessen.
Tenna-yas-en-d seg tallitnni i texdem ɣur-neɣ.
Aselway yebɣa ad iẓer acu unamek n tdukli-nneɣ.
Tenna-yas d imeddukkal.
Deg yiwen usteqsinniḍen, Tenna-yas-d belli d tidett niqal ad iyi-taɣ.
Lewkkil yellan yettnadi ger tewṛiqin-is yesteqsa-tt s uɣiwel si melmi i tebda tdukli-agi-nneɣ.
Tenna-yas-d melmi.
Lewkkil yennad imiren s ustehzi belli ass-nni ma yella ur ye&ṛiq ara d azekka-nni n ṭentelt n yemma.
Syin yenna-d s cwiṭ n nzul belli ur yebɣa yara ad yernu atekki deg yiwet n liḥala rqiqen am tagi, belli yefhem Marie acukan (u dagi tbeddel taɣectis, tuɣal qerriḥet) lwaǧeb-is iḥettem-it ad i&eddi nnig n leḥdaqa dɣa yessuter i Marie ad-as-d-ssiwzel di kra imeslayen ass-nni i deg-i i tt-sneɣ.
Tegguma Marie ad tehdeṛ, acu kan seg wakken iḥettem-itt lewkkil, tebda ameslay ɣef u&umu-nneɣ, ɣef tufɣa-nneɣ ɣer ssinima akked tuɣalin s axxam-iw.
Asestan (l’avocat général) yenna-d belli umba&d timenna n Marie deg isteqsiyen i s-yettunfken mi la ttheggin cra&, inuda ahilen (programmes) n ssinima n wassnni.
Yenna belli Marie s yiman-is ara d-yinin isem usaru i di&eddan ass-nni.
S yiwet n taɣect ẓiden, tenna-d belli d asaru n Fernandel.
Ters-ed tsusmi meṛṛa di tzeqqa makken i tfukk.
Yekker-ed imiren lewkkil (le procureur), s taẓayt akked yiwet n taɣect yesruyen iblaḍen, aḍad-is iwehha-t-id ɣuri, yenna s la&qel, s wawalen ifeṛzen : « ay Imggaliyen (les jurés), azekka-nni kan n lmut n yemma-s, argaz-agi zdatnwen iṛuḥ ad i&um, yebda tadukli ur nlaq ara, u yernu iṛuḥ ad yezhu s unezzeh di ssinima i usaru yesseḍsayen.
Ur tes&iḍ acu ara d-arnuɣ nnig wannect-a ».
Yeqqim, dima s tsusmi.
Amecwaṛ kan teṭṭerḍeq Marie d imeṭṭi, tenna-yas belli mači akka i teḍra, u yella wayen nniḍen.
U dagi ad tt-ttḥetimen ad d-tini ayen ur tettxemmim ara.
Tenna-d nettat tessen-iyi85 akken yelha, akk ur tes&iḍ acu xedmeɣ n dir.
Imiren Llussi, iwumi d-iwehha uselway, yewwi-tt.
Dɣa ikkemmel cṛe&.
Tzemreḍ ad d-tiniḍ am akken ur slan ara umba&d i Masson mi d-yenna belli nek d argaz yelhan : « zemreɣ ad d-rnuɣ belli wagi d argaz irruggzen».
Ma yella dɣa d Salamano, netta ur as-slan ara yark makken i d-yesmekta belli nek d yiwen i yelhan s aqjun-is, ma yella d asteqsi-nni i s-d-fkan ɣef yemma akked nek, yenna-yasen-d belli ur tes&iḍ acu i yi-d-mazal ad as-t-iniɣ i yemma u ɣef waya i ttskecmeɣ s axxam n yemɣaren.
« ilaq medden ad fehmen, i d-yenna Salamano, ilaq medden ad fehmen ».
Acu kan ulac anwa i d-ibanen din yefhem.
Syin wwin-t.
Syin tewweḍ-d nnuba n Raymond, i yellan d anagi aneggaru.
Iwehha-d Raymond ɣur-i s ufus-is dɣa yenna-d imiren belli nek mači d aqettal.
Dɣa yesmektay-as-d uselway belli ur as-ssutren ara ad d-yefk ṛṛay-is, bɣan kan ad d-yini acu yeḍran.
Issuter deg-s ad yeṛǧu isteqsiyen akken ad dyerr fell-asen.
Smektan-as-d ta&dawt yellan netta d win immuten.
dɣa Raymond iḥuref tagnitt akken ad d-yini belli d netta yark i iɣuc uneggaru-yagi seg wasmi iwet weltma-s.
Aselway yessuter deg-s ma yella win yemmuten ur yes&i yara ssebbat akken ad iyi-ɣuc.
Yenna-yas Raymond belli tilin-inu di teftist ur bniɣ ara fell-as d zheṛ kan.
Syin yesteqsa-t lewkkil (le procureur) amek armi ihi tabṛatt yellan d aẓar i seg-i d-yekka wemxix-agi d nek i ttyuran.
Raymond yerra-yas-d belli d zheṛ kan.
Lewkkil yerra-yas belli zheṛ-agi aṭas n tfelquqin i ibbib di tmacahuttagi.
Yebɣa ad iẓer ma yella diɣen d zheṛ imi ur d-yenḥil ara ɣef teqcict-nni makken i tt-iṣebbeḍ Raymond, ma yella daɣen d zheṛ kan makken i ddiɣ d anagi ɣer lkumiṣarya, ma yella daɣen d zheṛ kan mi ccada-inu teffeɣ-ed umba&d mi nudan d ccada n lekdeb.
Taggara yessuter di Raymond86 amek irebbeḥ tudert-is, u seg makken aneggaru-yagi yerrad : « d axeznaǧi (Magazinier) », Asestan (l’avocat général) yenna i yemggaliyen (les jurés) belli anagi-yagi cɣel-is d aqewwad n tlawin.
U nek ihi d acrik-is akked ameddakkulis.
Abaxix-agi d ucmit, si nwel iqebḥen, ternuḍ-as i wayen yeḍran, aqlaɣ zdat yiwen i wumi yeqquṛ wul.
Raymond yebɣa ad d-yerr ɣef yiman-is, abugaṭu-inu ikker-ed ad disbeggen belli yugi imeslayen-agi, acu kan ssusmen-ten akken ad d-yekfu lewkkil lehduṛ-is.
Wagi yenna-d : « mači aṭas iyi-d-mazal ad t-id-arnuɣ.
Wagi tura d ameddakkel-ik neɣ ala ?
» « Ih, i s-d-yerra wagi, ih d ameddakkel-iw » Asestan yefka-yi-d imiren yiwen usteqsi dɣa muqleɣ ɣer Raymond yeǧǧan allen-is ur tent-yekkis ara fell-i.
Rriɣ-as : « ih ».
Lewkkil yezzi imiren ɣer Imggaliyen dɣa yennayasen : « d yiwen wemdan, azekka-nni n lmut n yemma-s, yessekcem iman-is di tucmitin i icemten, yenɣa mebla ssebba i iṣṣehan akken ad yefru yiwet n temsalt n tilawin i ifɣen i webrid ».
Dɣa yuɣal yeqqim.
Acu kan abugaṭu-inu, yečča wulis, isuɣ-ed s werfad ifassen deg igenni, armi, makken i d-ɣlin ikmamen, sbeggenen-d axenčew n tebluzt-is n daxel : « d acu-t wagi, tura argaz-agi yettuḥasab dagi imi yenṭel yemma-s neɣ imi yenɣa argaz ?
» ḍṣan yemnezhen.
Acu kan lewkkil yekker-ed daɣen, izemmeḍ iman-is di tqendduṛt-is dɣa yenna-d belli ilaq ad yes&u wemdan aṭas n tiḥerci akked lefhama n mass abugaṭu yettuqaddaṛen, akken ur yettḥulfu yara belli yella rrebg iǧehden akk i yesruyen ger snat n temsal-agi.
« Ih ,i isuɣ s la&qel ugerjum-is, nek berraɣ deg wergaz-agi imeḍlen yemma-s s wul aseṭṭaf ».
Awal-agi iḥuza imnezhen.
Ihuz ubugaṭu-inu tuyat-is u yesfeḍ tidi i dyeččuṛen anyir-is.
Ula d netta yettban-ed amzun ihudd dɣa fehmeɣ belli tebda liḥala tẓemmek fell-i.
7 Yekfa wegraw i wass-nni.
Mi d-fɣeɣ seg wexxam n cṛe& akken ad aliɣ ɣer tkkeṛṛust, ḥulfaɣ deg yiwet n tegnitt mecṭuḥen i rriḥa akked tafat n tmeddit unebdu.
Di ṭlam akked tillas n lḥebs ileḥḥun, &eqleɣ yiwen yiwen, di &eggunni i d i-yerẓan, yark ssuɣat sneɣ n temdint i ḥemleɣ;
Ḥulfaɣ daɣen i teswi&t-nni anda tikkwal ttḥalfuɣ amzun ferḥeɣ.
Ssuɣat n warrac yeznuzuyen iɣmisen yettawi ubeḥri afessas, ifṛax ineggura di tebḥirin ujeǧǧig n temdint asekkwaṛ (le square), aberreḥ n widak yeznuzen iṣundwičen, ajijeq n utṛamway di tsawent yenḍen n temdint akked imsigman igenni meqbel ad d-yeɣli di lmina.
Annect-agi yark yesmektay-iyi-d tabriṭ uderɣal, i sneɣ meqbel ad kecmeɣ ɣer lḥebs.
D tidett , d tagi i d taswi&t-nni i deg-i yiwen akken n zman lliɣ ferḥeɣ deg-s cwiṭ.
Ayen i yi-ttṛaǧun imiren, dima d yiwet n tguni tafessast, mebla tirga.
Ass-a, tella tɣawsa ibeddlen imi yerna-d uṛaǧu uzekka.
Ass-a ɣer texxamt-iw kan n lḥebs ara yuɣaleɣ.
Am akken tibriḍin i nettǧǧerriḍ deg igenwan unebdu akken zemrent ad awint ɣer leḥbus i zemrent ad awint ɣer tguni tazedgant.
8 IXEF IV Ɣas akken ɣef ukersi n win yenɣan i qqimeɣ, dima dayen yessedhuyen mara tesleḍ wiyaḍ heddṛen fell-ak.
Deg lsaragen n Lewkkil akked ubugaṭu, zemreɣ ad d-iniɣ belli aṭas ihedṛen fell-i wala ɣef ubaxix-nni xedmeɣ.
Ur ẓriɣ ara ma yella mxalafen isurag-nni?
Abugaṭu ireffed ifassen-is deg igenni u yeqqar-as ɣelṭeɣ, acu kan s&iɣ ssebbat.
Lewkkil yettwehhi s ifassen-is u yeqqar-as ula d netta belli nek d aɣellaḍ ameqran, acu kan mebla ssebbat.
Tella yiwet n tɣawsa i yi-qqimen di tyersi, ur tt-ẓriɣ ara amek akken tga.
Ɣas ulamma lliɣ ceɣleɣ, acḥal n tikkal i yi-d-yusa beqqu ad d-skecmeɣ iman-iw di lehduṛ acu kan abugaṭu-inu yeqqariyi-d dima : « ɣas ssusem, akka i ttif i temsalt-ik ».
Zemreɣ ad d-tiniḍ belli tamsalt-agi tetteddu akka mebla yess-i.
Kullec ileḥḥu mebla ma skecmeɣ-d iman-iw.
Tturaren s zheṛ-iw mebla ma fkan azal i wayen ttxemmimeɣ nekkini.
Seg umecwaṛ ɣer wayeḍ, beqquɣ ad gezmeɣ awal i medden irkelli akken ad asen-iniɣ : « ihuh, anwa i d aqettal?
Dayen i yes&an azal meqren win ara yilin d aqettal.
U s&iɣ yiwet n lḥaǧa ad tt-id-iniɣ ».
Acu kan umba&d cwiṭ uxemmem, ttafeɣ-d iman-iw ulac acu i s&iɣ ad t-id-iniɣ.
Yernu, zemreɣ ad d-iniɣ belli lebɣi nettaf akken ad d-lhun lɣaci yes-nneɣ mači aṭas i yittɣimi.
Amedya asarag i d-yewwi Lewkkil, amecwaṛ kan yesdigguti-yi.
Ahat ḥala kra n tukkisin seg-s89 neɣ seg uḥriret ifassen yesseḥṛirit neɣ kra imeslayen, ur neddi yara d wayen-nniḍen, i d iyi-&eǧben cwiṭ akk i d iyiswehmen .
Acu yettxemmim zdaxel-is, ma yella dɣa fehmeɣ-d akken ilaq, dakken heggaɣ iman-iw i timenɣiwt-nni.
Xeṛsum, dayen ya&reḍ ad t-id-yesbeggen.
Akken i d-yeqqar s yiman-is : « ad t-id-sbeggneɣ i yergazen, u ad t-idsbeggneɣ si snat tamiwin.
Tamezwarut, si tama n tafat yesdderɣilen n wayen yeḍran, syin si tafat taberkant yefren di ṛṛuḥ-agi tazefrant n wagi ».
I&awed-ed yark ayen yeḍran segmi akken temmut yemma.
Yesmekta-d taɣaṛt n wul-iw, timeẓriwt-nni ur zṛiɣ ara acḥal yewweḍ la&meṛ n yemma, a&ummu-nni azekka-nni n tenṭelt nek d yiwet n tmeṭṭut, ssinima, Fernandel u taggara anekcum s axxam nek d Marie.
Aṭas i qqimeɣ akken ad t-fehmeɣ imi dima yeqqar-ed “ tameddakult-is” u ɣur-i, nettat d Marie.
Syin yuɣal-ed ɣer tmacahutt n Raymond.
Ufiɣ belli tamuɣli-s ɣer wayen yeḍran ur txuṣ ara di tidett.
Ayen i d-yeqqar yem&en.
D nek i yuran tabṛatt n ussemla&i ger-asen, akken ad d-rreɣ tameddakkelt-is i yiwen wergaz amcum i wumi “yemmut wul”.
Di tefsist d nek i ilaǧen icenga n Raymond.
Aneggaruyagi yuɣal yejreḥ.
Kkreɣ ssutreɣ-as tameẓyant-is.
Uɣaleɣ-d weḥḍi akken ad tt-sxedmeɣ.
Nɣiɣ a&ṛab-nni akken i t-heggaɣ deg allaɣ-iw.
U “akken ad ttekleɣ belli cɣel yettwaxdem”, rniɣ wwteɣ kuẓ (4) n terṣaṣin nniḍen, s la&qel, s ufus iwehhan, tzemreḍ ad d-tiniḍ tga am temsalt yettwaheggan akken ilaq.
«Twalam tura ay irgazen l&ali, i d-yenna Usestan (l’avocat général), Aqli nejṛeɣ-awen-d asalu n tedyant yewwin argaz-agi ad ineɣ u netta yeẓra acu i ixeddem.
Ad wekkdeɣ nezzeh ɣef annect-a, i s-yenna.
Imi tagi mači d timenɣiwt am tiyaḍ, am win i wumi iṛuḥ la&qel akken ad as90 ed-tafem ssebbat i ussenɣes n taẓayt n t&ekkumt-is.
Argazagi, ay irgazen, d argaz iḥeṛcen aṭas.
Twalam-t u teslam-as, neɣ ala?
Yessen ad d-yerr.
Yessen ad yewzen ameslay.
ur nezmir ara ad d-nini belli d yiwen iteddun am win yegnen mebla ma ifaq acu ixeddem ».
Nek, lliɣ selleɣ i lehduṛ-nni dɣa fehmeɣ belli ḥesbeniyi d uḥric.
Acu kan ur fhimeɣ ara amek ayen yelhan deg wergaz n menwala yettuɣal d tirint ẓẓayen mgal win yesxeṣren.
Dayagi xeṛsum i d-yewten deg wallaɣ-iw dɣa seg imiren ur sliɣ ara i lewkkil armi d makken i d-yenna : « ula d nddama ur yenddim ara ?
ar tura mazal.
Ula d yiwen webrid ayen yark yeṭṭef cṛe& d uheggi-ines argaz-agi ur d-iban iɣaḍ- it lḥal seg wemxix yexdem ».
Imiren dɣa, yezzi-d ar ɣur-i, iwehha-d s uḍad-is makken yettkkemmil tiyta deg-i mebla ma zṛiɣ ssebba ayɣer.
Mebla ccek, ur zmireɣ ara ad d-iniɣ belli d win ur nes&i yara lḥeq deg wayen i d-yeqqar.
D tidett ur nddimeɣ ara aṭas deg wayen xedmeɣ.
Acu kan anect-en uɣuccu yessewhem-iyi.
Lemmer ttafeɣ ad &erḍeɣ ad assfehmeɣ s la&qel akk s cwiṭ n leḥnana belli werǧin ssawḍeɣ ad neddmeɣ di lḥaǧa xedmeɣ.
Dima ttiliɣ d win yezren irkkeli deg wayen ara yeḍrun ass-a neɣ azekka.
Acu kan dayen ibanen, deg wemḍiq-agi anda i yi-sersen, ur tes&iḍ i wumi zemreɣ ad hedṛeɣ akkagi.
Ur s&iɣ ara azref neɣ lḥeq ad d-beggneɣ iman-iw ḥnineɣ, neɣ s&iɣ ul yeččuṛen d beqqu akked lebɣi.
Dɣa kemleɣ tta&raḍeɣ ad sleɣ i wayen i dyeqqar Lewkkil imi yebda yettmeslay ɣef ṛṛuḥ-iw.
Yeqqar-as belli imuqel taneffuṭ-iw, ur yufa deg-s kra, ay irgazen.
Yeqqar-as belli di tilawt ur tt-s&iɣ ara, akk ur s&iɣ ara deg-i rriḥa n wemdan, akk ulac abruy n tmuɣli n lḥeq deg-i s wacu yezmer wergaz ad iḥader ɣef wul-is.
« D tidett, i d-yenna, tagi mači taɣawsa ɣef wacu nezmer ad tnlum.
Dayen ur yezmir ad d-yesnunnet deg yiman-is.
1 Nezmer kan ad d-nini iɣaḍ-aɣ imi ur tt-yes&i yara.
Acu kan di cṛe&, lehhu rẓigen usemmeḥ akked usuref ilaq ad yuɣal d lehhu iwa&ṛen, i t-yugaren ḥala lḥeq.
Ladɣa mara mlilen yilem akked tebrek n wul am widak nufa deg wergaz-agi, yettuɣal d axjiḍ izemren ad yesebla& timetti i meṛṛa ».
Dɣa imiren i d-yemmeslay ɣef amek akken xedmeɣ i yemma.
Yules-ed i wayen akken i d-yenna deg isteqsiyen.
Acu kan tikkelt-agi yesseɣzef deg wawal-is ugar n makken i dyemmeslay ɣef tmenɣiwt s yiman-is.
Yesseɣzef akken awal acḥal armi taggara ur ḥulfaɣ i wacemma ḥala i weẓɣal n tsebḥit-nni.
Ma drus xeṛsum armi d makken anda yeḥbes Usestan (l’avocat général), syin, umba&d yiwen umecwaṛ n tsusmi, ikkemmel awal-is s yiwet n taɣect tafessast lqayen : « agraw-agi n cṛe&, ay irgazen n l&ali, azekka ad yeḥkem ɣef yiwen ubaxix azefran : d timenɣiwt n wergaz i baba-s ».
Ɣures, allaɣ n wemdan ireggel ɣef yemxixen yellufḍen am wigi.
yessarem inezrafen ad ḥekkmen fell-as mebla ṛṛeḥma.
Yernu, ur yekukra yara ad d-yini belli aɣuccu yes&a i tmenɣiwt-nni iɣleb-itt aṭas uɣuccu yes&a i wul-iw yeqquren.
Ar ɣur-es win ara yenɣen leḥnana n tyematt am win ara dicelxen iman-is si tmetti n yemdanen u kifkif-it netta d win ara yenɣen win yellan d ssebba n tlalit-is.
Akken d as-yehwa yella, amezwaru yettheggi cɣel i wis sin, yettberriḥ akk yessawal-as, u ternuḍ-as iqbel-it.
« Nek ttuqen&eɣ, ay irgazen l&ali, i d-yerna deg awal-is s yiwet n taɣect &layen, belli ad tafem tikti-inu mači dayen izaden ma nniɣ-d belli argaz-agi yeqqimen tura akka zdat-nneɣ ittekka deg waṭas di tmenɣiwt ara t-caṛ&em azekka.
Ɣef waya, ilaq ad yettuḥaseb ula ɣef temsalt ara yettucara&en azekka .
Dagi, yeddem-ed Lewkkil yesfeḍ udem-is yettemca&len si tidi.
Taggara yennad belli lwaǧeb-is yew&eṛ acu kan ilaq fell-as ad t-yexdem akken iwata.
Yenna-d belli ur yella acu i s&iɣ di tɣimit deg92 yiwet n tmetti i wumi ur ssineɣ ara leqwanen imeqranen ɣef wacu tleḥḥu akk daɣen, ur ilaq ara ad ssirmeɣ leḥnana yellan deg wul n wemdan imi nek ur ẓriɣ d acu-t wul s yiman-is.
« Nek, ass-a ad awen-ssutreɣ tamgerṭ n wergaz-agi, i d-yenna, u s wul-iw fessusen i d awen-tt-ssutreɣ.
imi teḍra-yi aṭas n tikkal di tudert-iw anda ssutreɣ tamgerṭ, acu kan werǧin ḥulfaɣ am ass-a s lwaǧeb-agi ẓẓayen i wumi i d-yessawal wallaɣ-iw s yiwen lǧehd meqqren akked uɣanfu s&iɣ zdat wudem n lweḥc-agi ».
Mi yuɣal Lewkkil yeqqim, ters-ed ddeqs n tsusmi.
Nek iṛuh wallaɣ-iw seg weẓɣal akked lwehma.
Aselway yusu-d cwiṭ, u s yiwet n taɣect meẓẓiyen cwiṭ, yesteqsa-yi-d ma yella kra i s&iɣ ad t-id-arnuɣ.
Kkreɣ-d seg wemkan-iw u segmi akken bɣiɣ aṭas ad d-hedṛeɣ, nniɣ-d, akka kan, belli ur yelli yara yark di lbal-iw ad nɣeɣ a&ṛab-nni.
Aselway yerra-d belli annect-agi ad yeqqim d ṛṛay, u ar tura ur yefhim ara amek bniɣ abrid uḥareb ɣef yiman-iw di cṛe&-agi, u ad yefṛeḥ lemmer, meqbel ad d-isel i ubugaṭu-inu, ad as-dsfehmaɣ nek s yiman-iw ssebbat i d iyi-wwin s ayen akken xedmeɣ.
Nniɣ-as s uɣiwel, s imeslayen irekcen, di lawan i deg-I faqeɣ i tizelgi n yiles-iw, belli ssebba d iṭij.
Teterḍeq cwiya n teḍsa di tzeqqa-nni.
Abugaṭu-inu ihuz tuyat-is dɣa cwiya kan, fkan-as ameslay.
Acu kan yenna-d belli ifut lḥal cwiṭ imi laqent-as aṭas n swaya&.
Ɣef waya yessuter ad idegger cṛe& ar umba&d leftuṛ.
Qeblen inezrafen.
Tameddit-nni, deg uzal, mazal isebbuḥruyen n trisiti jebbden deg ubeḥri aẓayan n tzeqqa, akk tisebbuḥruyin ufus n Imggaliyen ttembbiwilent yark ɣer yiwet n lǧiha.
Asarag n ubugaṭu-inu am win n wer taggara.
Yiwen akken umecwaṛ, sliɣ-as makken i s-yenna : « d tidett nek nɣiɣ ».
Syin ikkemmel s yiwet n taɣect-nni u dima awal “nek” yal mara ad yehdeṛ fell-i.
Wehmeɣ ayɣer.
Ṭṭanzaɣ imiren ɣer yiwen93 uǧadeṛmi steqsaɣ-t ayɣer.
Yenna-yi-d: “susem” u, amecwaṛ kan, yerna-d : « akka yark i xeddmen ibugaṭuten ».
Nek, ḥulfaɣ am akken yebɣa ad iyi-ssufeɣ si temsalt-iw, ad i-yerr d ulac u, tzemreḍ ad d-tiniḍ, yebɣa ad yuɣal deg wemkaniw.
Ɣur-i ḥulfaɣ dayen be&deɣ ɣef tzeqqa-yagi n cṛe&.
Ternuḍ-as abugaṭu-inu ad yi-d-yettban iqqers irkkeli.
Immeslay-ed ɣef waggaḍ syin yemmeslay-ed ula d netta ɣef teṛwiḥt-iw.
Acu kan iban-iyi-d ixus aṭas n leḥṛara zdat Lewkkil.
« Ula d nek, i d-yenna ubugaṭu-inu, ṭṭanẓeɣ ɣef ṛṛuḥ-agi, acu kan, mači am umcegge& n weɣraf, nek ufiɣ-en kra u zemreɣ ad d-iniɣ ɣriɣ-d deg-s am wedlis yellin ».
Yeɣra-d deg-s belli nek d argaz yelhan, d axeddam ɣef yiman-iw, ur &egguɣ ara, qimeɣ deg yiwen wemḍiq ixeddim, ḥemlen-iyi yark medden u d win yettḥalfun i leḥzen n wiyaḍ.
Nek ɣur-es d aqcic iggerzen, irefden yemma-s ayen yark yezmer n lwaqt.
Taggara nek d win yessarmen dakken axxam n yemɣaren ad as-ed-yawi ṛṛaḥa d westa&fu i temɣart-nni n yemma ugar n wayen i zemreɣ ad as-d-awiɣ nek s yiman-iw.
« Wehmeɣ, ay irgazen l&ali, i d-yerna, amek i d-yella wannect-a yark n lehduṛ ɣef wexxam-agi n yemɣaren.
U ma yella ilaq ad d-nesbeggen lfayda akked ccan n yexxamen-agi, ihi ilaq ad d-nini belli d adabu s yiman-is ara iṣerfen cwiṭ n tedrimt fell-asen ».
Acu kan, ur d-yuddir ara ass n tenṭelt dɣa ḥulfaɣ-as am akken ixuṣ wannect-a deg usarag-is.
Dɣa seg imeslayen-agi ɣezzifen, useg ussan-agi akked d wannect-agi yark n swaye& yettnejbaden, anda akka hedṛen ɣef teṛwiḥt-iw, iban-iyi-d kullec yuɣal am aman izedganen n temduct deg-i tezzer s tuzya wallaɣ-iw.
Taggara, ur cfiɣ acemma seg webrid akked tehri n tzeqqa akked ikulwaṛen, u di lawan i deg-i yesseḥmuy ubugaṭu-inu tageṛjujt-is s leduṛ fell-i, tewweḍ-iyi-d taɣect n94 ujewwaq n win iznuzuyen timecaḥin lakṛim.
¨Ɣlint-ed fell-i cfayat n yiwet n tudert yuɣalen tura mači inu, deg anda ufiɣ zzehwan-nni i itɣebnen akk yeckenṭeḍen zdaxel-iw : rriḥat unebdu, tazniqt-nni ḥemleɣ, igenni n tmeddit, taḍsa akked tiqendyaṛ n Marie.
Ayen xeddmeɣ tura deg wemḍiq-agi ur nem&in ara, yuli-yi-d yark an ucaḥuḍ ɣer tyersi.
Dɣa ḥareɣ aṭas akken ad yekkfu kullec, syin ad zziɣ ɣer texxamt-iw di lḥebs anda ara yafeɣ taguni.
Ur ẓriɣ amek i as-sliɣ i ubugaṭu-inu mi isuɣ meqbel ad yekfu, belli Imggaliyen (les jurés) ur ttceggi&en ara ɣer tmexneqt yiwen uxeddam zeddigen i wumi yeffeɣ la&qel azal kan n dqiqa, dɣa yessuter aḥebbeṛ di leḥkkem fell-i di tmenɣiwt i d-yufa lḥal bdiɣ zzuɣureɣ yid-i, d lexlaṣ i ibanen, am ndama n dima.
Inezzurfa ḥebsen agraw n cṛe& u abugaṭu-inu yuɣal yeqqim, udem-is iban-ed ye&ya.
Imeddukkal-is ṛuḥen-d ɣur-es akken ad as-fken labas.
Sliɣ a s-qqaren : « dayen izaden, a gma ».
Yiwen seg-sen yeṭṭef-iyi d anagi : «eh?
» i yi-d-yenna.
Huzzeɣ aqerruy-iw am win i iqeblen, acu kan mači seg wuliw, imi nek lliɣ a&yiɣ aṭas.
Tewweḍ-ed tmeddit, yuɣal yenɣes azɣal.
Di kra-nni n ssuɣat i yi-d-yettawḍen si beṛṛa, &eqleɣ-d leḥnana akked tizeṭ n tmeddit.
Neqqim yark din nettṛaǧu.
U ayen yark nettṛaǧu ḥala nek i ye&na.
Muqleɣ diɣen ɣer tzeqqa.
Kullec iqqim am ass amezwaru.
Mlaleɣ-d tamuɣli umeɣnas-nni s lbista tabermellalt akked tmeṭṭut-nni taqurant.
Annect-a yesmekta-yi-d belli ur nudaɣ ara ad waliɣ udem n Marie ayen yark yeṭṭef cṛe&.
Mači d tatut i tt-ttuɣ acu kan lliɣ ceɣleɣ aṭas.
Walaɣ-tt teqqim ger Raymond akked Celeste.
Twehha-d ɣur-i Marie am tin i d-iqqaren : « dayen», u walaɣ udem-is yellan yetqelleq cwiṭ mi d-tecmumeḥ.
Ḥulfaɣ i wuliw amzun yeqmec, ur ufiɣ ara amek ara s-rreɣ acmumeḥ.
5 Uɣalen-d imzurfa.
Ɣran-d s uɣiwel yiwen wezrar n isteqsiyen i yemggaliyen.
Sliɣ i yimeslayen-agi : « yuklal timenɣiwt» … « aheggi i tmenɣiwt»… « tignatin yessenɣasen di leḥkkem».
Fɣen Imggaliyen dɣa ṛuḥen-d wwin-iyi ar texxamt-nni tamectuḥt anda ṛǧiɣ meqbel.
Iṛuḥ- ed ɣur-i ubugaṭu-inu : yella yeḥdaqer cwiṭ u yemeslay-ed yid-i am umeddakkel akk s yiwet n leḥnana werǧin yessexdem meqbel.
Yettxemmim belli kullec iteddu akken ilaq u ad d-fɣeɣ s kra kan isseggasen n lḥebs.
Steqsaɣ-t ma yella wamek ad yerẓ bnadem cṛe& ma yella diri akken tettwaḥkem.
Yerra-yi-d ala.
L&efsa-ines netta dakken ur yesrusu yara asebtar n tegrayt (conclusion) akken ur yesserfay ara Imggaliyen.
Yessefhem-iyi-d belli ur nettruẓu yara cṛe& akkagi kan mebla ssebba.
Iban-iyi-d wannect-a d ṣṣeḥ dɣa qebleɣ acu i d-yenna.
Mara tmuqleḍ tamsalt s la&qel ad tafeḍ d ayen iweqmen.
Imi, mulac ad ṭṭuqten lekwaɣeḍ ur nes&i yara lma&na.
« Akken d as yehwa tella tifrat, i yi-d-yenna ubugaṭu-inu, nezmer ad tt-nesseɣzef s truẓi n cṛe&.
Yernu ttekleɣ aṭas s ayen yelhan ara teffeɣ ».
Aṭas i neṛǧa, azal n qrad (3) n terba&tin n ssa&a.
taggara teṭṭenṭṭen-ed tnaqust.
Yeǧǧa-yi ubugaṭu s tmenna : « aselway n imggaliyen (les jurés) yusa-d ad d-iɣer tiririyin ɣef isteqsiyen-nni i sen-fkan.
Ad k-id-skecmen mara dyaweḍ lawan n leqraya n leḥkem ».
Tiwwura mṣeṛbakent.
Lɣaci uzlen di tseddaṛin, ur zṛiɣ ma yella ba&dent neɣ qerbent.
Syin sliɣ i yiwet n taɣect iqemḍen teɣra-d kra di tzeqqa-nni.
U makken teṭṭenṭṭen tnaqust, telli-d tewwurt n texxamt, yewweḍ-ed ɣur-i ususem n tzeqqa.
Asusem akked uḥalfu-nni ṛẓagen makken walaɣ ameɣnas-nni ameẓyan yezzi allen-is fell-i.
Nek ur muqleɣ ara ɣer tama anda tella Marie.
Ur s&iɣ ara ddeqs n wakud akken ad tt-mmuqleɣ imi yenna-yi-d uselway n cṛe& s yiwet n talɣa izelgen belli ad96 iyi-ttwakkes uqerru deg wannar anda ara ḥedṛen lɣaci s yisem n wegdud aṛumi.
Iban-iyi imiren fehmeɣ aḥulfu-nni i d-qqareɣ deg wudmawen n widak iḥedren din.
Ɣur-i ibaniyi-d amzun d leqdeṛ.
Iǧadeṛmiyen uɣalen ḥninit yid-i.
Abugaṭu isers-ed afus-is ɣef tinnefṣelt ufus-iw.
Ur s&iɣ ɣef wacu ttxemmimeɣ.
Acu kan aselway yessuter-iyi-d ma yella kra bɣiɣ ad t-id-arnuɣ.
Xemmeɣ cwiṭ, nniɣ-as : « ala».
Dɣa wwin-iyi imiren.
7 IXEF V I tikkelt tis qrad (3), ugiɣ ad d-iṛuḥ ɣur-i wemṛabeḍ n teglizt ixeddmen di lḥebs.
Ur s&iɣ acu ara s-iniɣ, ur bɣiɣ ara ad hedṛeɣ;
yernu qrib ad t-ẓreɣ.
Acu i d iyi-ceɣben tura akka d tarewla si tḥemmalt, bɣiɣ ad ẓreɣ ma tella tewwurt n tufɣa seg wayen yuran.
Beddlen-iyi tasilult.
Di tagi lliɣ tura, makken ara ẓleɣ, ttwaliɣ igenni u ḥala netta kan i ttwaliɣ.
Yark ussan-iw, s&eddayeɣ-ten deg umuqel deg wudem-is, aɣelluy akked wenɣas n lenwal yettawin ass ar yiḍ.
Mi ẓleɣ, ifassen seddaw temgaṛt dɣa ad bduɣ aṛaǧi.
Ur ẓriɣ ara acḥal n tikkal i steqsaɣ iman-iw ma yella walba&ḍ imedyaten n imeḥbas ɣef wumi tettwaḥkem lmut syin rewlen si tamacintagi yettazalen, u ma yella llan widak iɣaben akka kan meqbel ass n tmenɣiwt-nsen, kksen rrebg n i&essasen.
Dɣa zmeɣ imiren deg iman-iw imi ur rriɣ ara ddehn-iw i tmucuha n tmenɣiwin imeḥbas meqbel akkagi.
Ilaq dima amdan ad iẓer timsal am tigi.
Ulac anwa i yeẓran acu ara yeḍrun ɣer zdat.
Am nek am wiyaḍ yufa-yi-d lḥal ɣriɣ acu i d-uran deg yeɣmisen ɣef wannect-a.
Acu kan dayen ibanen llan yedlisen yettwuran ɣef annect-a swaswa, u nek werǧin yewwi-yi lebɣi ad ten- waliɣ.
Ahat lemmer nudaɣ deg-sen, ad d-afeɣ tidyanin n trewla.
Xeṛsum ad ẓreɣ belli yella yiwen webrid anda yeḥbes uɣṛaf-agi seg webran, u zdaxel98 uheggi n lmut i d-yettazzalen, zheṛ, xeṛsum d yewwas, ibeddel ayen yuran.
Xeṛsum yiwen n webrid!
Zemreɣ ad diniɣ, beṛka-yi yiwen.
Imi ul-iw d netta ara ikkemmelen ayen i d-yeggran.
Iɣmisen heddṛen-d dima ɣef uttalas i ɣ-tettalas tmetti.
Ɣur-es ilaq ad ittuxelleṣ.
Acu kan annect-a mači dayen yettmeslayen i walaɣ.
Ayen yes&an azal, d tazmert n trewla, d aneggez beṛṛa n waḍu yezzuɣuṛen, d tazla ɣer tmurt n tisselbi anda i yezdeɣ usirem.
Ayen ibanen, asirem d aneɣluy menṭeq di teɣmeṛt n walba&ḍ n tezniqin, di tlemmast n tazla, s yiwet n terṣaṣt.
Acu kan mara ttmuquleɣ tagnitt-agi deg-i lliɣ, ulac ansi tezmer ad d-tekk tizeṭ-agi, kullec yettakkas-iyi-tt, u taḥemmalt tettawi-yi kan.
Akken i d iyi-hwa &erḍeɣ axemmem ɣef temsalt-agiinu, ur ṣṣawḍeɣ ara ad qebleɣ tidett-agi qeṛṛiḥen n leḥkem fell-i.
Imi, yella uceqqiq meqren u yesseḍsayen ger cṛe& i ttisersen akked wamek tuɣal tleḥḥu mebla aḥbas segmi d-iffeɣ cṛe& deg-s.
Amek akkenni i d-ɣran cṛe& ɣef ṭam (8) n yiḍ deg umur n semmus (5) n tmeddit, tazmert-nni tezmer ad teffeɣ akken nniḍen, daɣen tawaṭṭfa tettwaṭef sɣur yergazen yettbeddilen leḥwayeǧ, akk daɣen tawaṭṭfa tettwaṭṭef s yisem n wegdud aṛumi neɣ (alalmani, neɣ acinwazi), yesbanay-ittid yark wannect-a belli itekkes-as aṭas seg wazal-ines.
Ɣas akka yark, terra-yi tmara set&eṛfeɣ belli segmi yettwaṭṭef ṛṛay-agi, timenɣiwt-iw tuɣal d tidett iṣṣeḥan, tella am akken yella lḥiḍ-agi ibedden ɣef wacu sendeɣ akka a&rur-inu.
Mmektaɣ-d imiren yiwet n tmacahutt i d-tḥekku yemma ɣef baba.
Ur as-d-cfiɣ ara.
Ayen yark sneɣ iṣṣeḥa ɣef wergaz-agi, dayen akken ahat i d iyi-teqqar yemma : iṛuḥ yewwas ad iẓer timenɣiwt n yiwen uqettal.
Yuḍen makken kan i s-d-tusa tekti.
U ɣas akken iṛuḥ dɣa mi dyuɣal s axxam yerra-d yark taṣebḥit-nni ayen yellan di taffaṭ-is.
Dɣa yesdigguti-yi baba cwiṭ imiren.
Tura fehmeɣ, d99 ayen ibanen am yiṭij.
Wehmeɣ amek ur faqeɣ ara belli ulac ayen yes&an azal am tmenɣiwt, u tzemreḍ ad d-tiniḍ ulac ayen ima&nen nnig-s i wergaz!
Lemmer zemreɣ ad fɣeɣ yewwas si lḥebs-agi, ad ruḥeɣ ad ẓreɣ yark timenɣiwin.
Waqila ɣelṭeɣ mi d-nniɣ akka.
Imi axemmem kan weḥdes ad n tafin n iman-iw yewwas zdeffir tejlibt-nni i&essasen, si tama nniḍen ger lɣaci, d imnezzeh ara ad d-yassen ad iwali syin ad d-yerr tafaṭ-is, yessalay-iyi-d yiwen akken n lfeṛḥ rẓagen s ul.
Acu kan annect-a mači dayen ara yeqbel wallaɣ.
Ɣelṭeɣ aṭas imi serḥaɣ i wallaɣ-iw ad ixemmem i tɣawsiwin-agi imi, amecwaṛ kan, ad iyi-tekcem tesmeḍ arma skucebreɣ ɣef yiman-iw.
Ṣekkṣakeɣ tuɣmas-iw mebla ma zemreɣ ad ḥebseɣ.
Acu kan anwa izemren ad yili dima s la&qel-is.
Amedya, tikkwal ssalayeɣ kan akka deg uqerruy-iw isenfaṛen (les projets) n leqwanen imaynuten.
Beqquɣ ad &iwdaɣ amek neqqen.
Ufiɣ-ed belli ṣṣeḥ yark d tulya n yiwet n tewwurt i win ɣef yettwaḥkem s tmettant.
Yiwet seg ifeḍ (1000), beṛka-tt tikkwal akken ad ttuṣegment waṭas n tɣawsiwin.
Xemmeɣ akka belli yezmer ad d-naf alba&ḍ n tissitin i nezmer ad nefk i umuḍin ad isew akken ad yemmet, azal n tẓa (9) si mraw (10) ad mmten, yiwen ad dyessukkes.
(Gret tamawt belli qqareɣ-ed dima : amuḍin).
Netta ilaq ad iẓer umeḥbus, u d wagi i d ccerṭ.
Imi umba&d cwiṭ kan umeyyez, makken ara nwali tiɣawsiwin s la&qel, ttafeɣ belli ayen izelgen d lmus n lfinga, dakken ulac yark isem usukkes, ulac yark.
Lḥaṣun, yettwagzem ṛṛay n lmut umuḍin.
Tagi d yiwet n temsalt yefran, d tawwurt iṣekkṛen, d amsefhem ibanen anda ulac anwa izemren ad d-yuɣal ɣer deffir.
Ma yella dɣa kra ur nelḥa yara, ayen ur nḍeṛṛu yara, nett&awad-as.
Ɣef waya, ayen yesdiggutiyen, dakken amuḍin s yiman-is yessarram ulac d acu ara ixesṛen di tmacint.
00 Nniɣ-d d ayagi i d tama izelgen.
Annect-a d tidett seg yiwet n tama.
Acu kan, si tama nniḍen, sta&eṛfeɣ belli lbaḍna uheggi iggerzen di temsalt-agi i teffer;
Nezmer ad d-en-ini belli win akken ara yettwanɣen ittekka s lebɣi-s.
Di lfayda-s ma yelḥa kullec akken iwulem.
Terra-yi tmara daɣen ad sta&eṛfeɣ belli tiktiwin s&iɣ ar tura ɣef temsalt-agi ur ṣeḥḥant ara yark.
Aṭas aya i ǧa&leɣ — yernu ur ẓriɣ ara ayɣer — belli akken ad iṛuḥ walba&ḍ ɣer lfinga, ilaq-as ad yali ɣef udekkan, ad yelḥu tiseddaṛin.
Waqila ssebba uxemmem-agi ikka-d si tegrawla-nni n 1789, bɣiɣ ad d-iniɣ ssebba uxemmem-agi tekka-d seg wayen i d iyi-slemden neɣ i d iyi-mlan ɣef temsal-agi.
Acu kan yewwas taṣebḥit mmektaɣ-d yiwet n teswiṛa i d-yeddan deg yiwen weɣmis deg yiwet akken n tedyant n tmenɣiwt yettwasnen imiren aṭas.
Di tilawt, tamacint n lfingga tettwasers ɣef lqa&a taḥerfit.
Mecṭuḥet u teḍyeq, mači dayen yark ttmeyizeɣ.
Ayen i yi-sseḍsayen cwiṭ d amek ur rriɣ ara ddhen-iw meqbel akka s annect-a.
Tamacint-nni yellan di teswiṛa tessewhem-iyi amek iṣṣeggem yixeddim-is izaden, zeddig u yettemca&l.
Dima nettzaday i wayen nettxemmim deg wayen yark ur nessin ara.
Ilaq-iyi imiren ad faqeɣ belli kullec iban u yeshel : tamacint tella deg yiwet n lqa&a anda ibedd wergaz ileḥḥun ɣur-es.
Iteddu ɣur-es am akken ara yeddu s alba&ḍ yessen.
Ula d annect-a irennu assexciwet, Imi alluy s adekkan neɣ alluy deg igenni, yezmer wallaɣ ad yezhu syes.
Ma tura dagi, ibbulunen n tna&uṛt rẓan kullec : amdan yettwanɣa s tufra, s cwiṭ n leḥcayem akk s waṭas uḥebbeṛ.
Llant daɣen snat n tɣawsiwin i ɣef ttmeyizeɣ dima : tafrara akked tṛuẓi n cṛe&.
Ttnaɣeɣ iman-iw u tta&ṛaḍaɣ ur ttxemmimeɣ ara fell-asent.
Teẓleɣ, ttmuquleɣ s igenni, u ttḥariṣeɣ deg allaɣ-iw ad d-yelhu kan deg tmuɣli ɣur-es.
01 Yebda yettuɣal d azegzaw, imi d tameddit.
Ttḥerriseɣ imaniw akken ad beddleɣ axemmem, dɣa uɣaleɣ selleɣ i wul-iw.
Ur zmireɣ ara ad xemmeɣ neɣ ad skecmeɣ deg wallaɣ-iw belli aṭenṭen-agi iteddun yid-i si zik-iw yezmer yewwas ad yeḥbes.
La&meṛ s&iɣ axemmem fell-as s neṣṣeḥ.
Ɣas akken &arḍeɣ ad mmuqleɣ xeṛsum yiwet n dqiqa amek ara yili weḥbas uṭṭenṭṭen-agi zdaxel uqerruy-iw.
Acu kan mebla lfayda.
Imi axemmem ɣef tafrara neɣ ɣef taṛuẓi n cṛe&-inu yettuɣal-d imiren kan.
Taggara friɣ-tt ger-i d yiman-iw belli ur ilaq ad tt-cuddeɣ aṭas.
Ẓriɣ di tafrara ara d-awḍen yewwas ad i-yawin.
Tzemreḍ ad d-tiniḍ, s&eddaɣ uḍan-iw yark deg uṛaǧu n tafrara-yagi.
Werǧin ḥemleɣ ad ttwasdduqseɣ.
Yal mara yiteḍru lḥaǧa, beqquɣ ad iliɣ din.
Ɣef aya i ssawḍeɣ ur gganeɣ ara siwa cwiṭ deg wass;
teɣzi n yiḍ ttṛaǧuɣ kan melmi ara dtennunet tafat di lemri igenni.
Ayen iwe&ṛen fell-i s zyada, d imir-nni ara d-taweḍ ssa&a-nni cukkeɣ belli deg-s ixeddmen cɣel-nsen.
Mi i&edda wezgen n yiḍ, ad bduɣ aṛaǧu akk t&essast.
Werǧin tesla tmeẓẓuɣt-iw i wanect-en n usferfec,tuɣal te&eqqel yark leṣwat-nni yeffren.
Zemreɣ ad d-iniɣ, s&iɣ zheṛ yark tallit-nni imi werǧin sliɣ deg-s i tikli usebbaḍ.
Yemma dima teqqar-ed belli ulac win yekcem leḥzen s ul-is irkkeli.
Ufiɣ di lḥebs belli ayen akken i dteqqar d tidett, ladɣa makken ad d-yennecṛaḥ yigenni u ass amaynut yettnezrurub-ed ɣer texxamt-iw.
Imi akken yezmer daɣen ad sleɣ i tikli usebbaḍ dɣa din kan ad yetterḍeq wuliw.
Ɣas ma ula d aḥnucceḍ amectuḥ yettawi-yi ɣer tewwurt, ɣas ma, tameẓẓuɣt ɣef lluḥ, ttṛaǧuɣ akken alamma sliɣ i nnefs-iw, iteffeɣ-iyi la&qel makken ara t-afeɣ d azuran u yettcabi ɣer wenẓaf n weqjun;
lḥaṣun taggara ul-iw ur yetterḍeq ara u mazal-iyi-d (24) n tsa&tin nniḍen.
02 Teɣzi n wass, tella tṛuẓi n cṛe&-inu ɣef acu i ttxemmimeɣ.
Ẓriɣ belli ḥala ayen i yelhan i d-ttawiɣ si tektiyagi.
Ḥettbeɣ, tt&awadeɣ u teẓgeɣ-d adif n tektiwin-iw.
U dima srusuyeɣ-d zdat-i taggara n diri d nettat i tamenzut : qqareɣ-as ur d-qblin ara taṛuẓi n cṛe&-nni.
« ihi, ad mmteɣ daya ».
Ad zwireɣ kan kra s aẓekka, d aya.
Yernu medden yark ẓran belli tudert-agi ur teswi yara tabruyt yerkan.
Zdaxel-iw ẓriɣ lmut n tlatin neɣ n seb&in ulac deg-s amxallef imi, iban di snat-agi n tegnatin, aṭas n yemdanen, ama d irgazen neɣ d tilawin, ad ddren, u annect-a d luluf isseggasen.
Lḥasun ur tes&iḍ acu ibanen.
D nek dima ara yemten, ass-agi neɣ umba&d snat n tmerwin (20) isseggasen.
I yi-ceɣben tura deg umeyyez-agi-inu, d aneggez-agi yessewḥacen i wumi tḥalfuɣ deg-i mara dmmektiɣ snat n tmerwin (20) isseggasen n tudert ar zdat.
Ulac acu i yi-d-mazal ḥala ad kkseɣ tikti-yagi seg allaɣ-iw s uxemmem n wamek ara yilint taktiwin-iw umba&d snat n tmerwin (20) isseggasen n tudert, makken ara d-taweḍ dɣa dqiqa-nni taneggarut.
Imi lmut labbud ad nemmet;
amek akked melmi, ur s&in ara azal s waṭas, d ayen ibanen.
Ihi (u ayen iwe&ṛen d tuṭṭfa deg uzrar umeyyez acu yeswa wawalagi n « ihi »;
ihi, ilaq-iyi ad qeblaɣ makken ara yi-d-agin taṛuẓi n cṛe&-inu.
Imiren, u ḥala imiren kan i ttakkeɣ i yiman-iw azref, ma nezmer ad d-nini akka, i wakken ad yili umeyyez ɣef liḥala tis-snat : tin anida akken ara d iyi-semḥen.
Ayen i yiceɣben s zayed, dakken ilaq ad qemḍeɣ neɣ ad ddeqmeɣ anṭaw akked tazla idammen di tfekka-inu, imi anect-a iteqqes allen-iw s yiwen akken n lfaṛḥ iselben.
Ilaq-iyi ad lemdeɣ asenɣes n ssuɣat-agi, ilaq-iyi ad t-sbenseɣ.
Ilaq-iyi ad qqimeɣ akken lliɣ ɣas d liḥala-yagi tis snat i yeḍran, akken ad yeǧhed weqbal-inu n uxemmem-nni amezwaru n103 lmut.
Yal mara ssiwḍeɣ s annect-a, rebbḥeɣ-d ssa&a n talwit.
Annect-agi dayen is&an azal meqqren i win yellan di lḥebs am nek.
Deg yiwen imir icuban wagi i yugiɣ ad ẓreɣ amrabeḍ iṛumyen.
Lliɣ ẓleɣ u &eqlaɣ-d aggaḍ n tmeddit si nwel-nni amellal n yigenni.
Wwḍeɣ-d s anda akken ugiɣ taṛuẓi n cṛe&- inu, makken bdiɣ a ttḥalfuɣ i weḥbak idammen ileḥḥun deg iẓuran-iw.
I wumi sriɣ imiren i tmeẓriwt n wemṛabeḍ.
D tin i tikkelt tamezwarut, seg wacḥal aya, i xemmeɣ ɣef Marie.
Aṭas-ayagi n wussan segmi teḥbes ur d iyi-d-tettaru yara.
Tameddit-nni, meyzeɣ cwiṭ dɣa nniɣ ger-i d yiman-iw belli ahat te&ya si tilin d taḥbibt n yiwen ɣef wumi yettwaḥkem s lmut.
Xemmeɣ daɣen belli yezmer tuḍen neɣ ahat temmut.
Akka i teddunt temsal.
Amek zemreɣ dɣa ad t-ẓreɣ imi anagar tifekkiwin-nneɣ yemsebḍan tura akka, ulac acu i ɣ- yessemlalayen neɣ i d-yesmektayen wa i wayeḍ.
Dɣa seg imiren uɣaleɣ ur cli&eɣ ara seg umekti n Marie.
Ma yella temmut dɣa ur tes&iḍ acu ara xedmeɣ yess.
Yettban-iyi-d d lḥeq mi fehmeɣ belli medden ad iyi-ttun umba&d tamettantiw.
Ur tes&iḍ acu ara xedmen yess-i.
Ur zmireɣ ara ad d-iniɣ ula d timenna belli iw&eṛ uxemmem deg annect-a.
Imiren swaswa i d-yekcem umrabeḍ iṛumyen.
Makken i t-walaɣ, rgagiɣ cwiṭ.
Ifaq i tergagit-iw dɣa yenna-yi-d, ur ttagad.
Nniɣ-as belli uɣeɣ tannumi mači di lawan-agi i dyettas.
Yerra-yi-d belli d zyaṛa kan n tmusni, ur tes&i yara kra n rrebg nettat d tṛuẓi n cṛe&-inu, win i ɣef ur yeẓri acemma.
Yeqqim ɣef wusu-inu dɣa yessuter-yi-d ad qqimeɣ ɣer tama-s.
Ugiɣ.
Ufiɣ deg udem-is yiwen akken n wemdan ḥninen.
Yeqqim ddeqs, iɣallen ɣef imesḍan-is, aqerru iṣubb, yettmuqul deg ifassen-is.
Rqiqit u ǧehddit, ad iyi-dsmektayen sin iɣersiwen iqeṭben ɣef yiman-nsen.
Islufuy104 iten s la&qel wa ɣer wa.
Syin iqqim akken, s uqerru iṣubben yiwen akken umecwaṛ meqqren, armi ḥulfaɣ yiwen ubrid belli am akken ttuɣ-t.
Yiwen umecwaṛ, irfed-ed aqerru-yis, imuqel-iyi-d srid s udem : « ayɣer, i yi-d-yesteqsa, tettagiḍ ad iyi-teẓreḍ?
».
Rriɣ-as belli nek ur ttamneɣ ara s Ṛebbi.
Yebɣa ad iẓer ma yella ttekleɣ deg wayen akka i d-qqareɣ u rriɣ-as belli ur d iyi-terri yara tmara ad steqsiɣ iman-iw : annect-a yettbaniyi-d d tamsalt ur nes&i yara azal ɣur-i;
irfed azagur-is ɣer zdeffir, isenned ɣer lḥiḍ, ifassen dima ɣef iqeswaden-is.
Am akken mači i nek i d-yettmeslay, yenna-d belli aṭas i yetteklen deg wayen i d-qqaren u tikkwal mači d tidett.
Nek ssusmeɣ.
Immuqel-d ɣuri dɣa yesteqsa-yi-d : « acu d ṛṛay-ik di temsalt-agi?
».
Rriɣ-as belli yezmer lḥal.
U akken d asyehwa yella lḥal, ɣas ur ẓriɣ acu id iyi-&nan s tidett, acu kan ttekleɣ ẓriɣ acu yark ur d i-ye&nin ara.
Dɣa, annect-a ɣef acu i yi-d-iheddeṛ mači dayen i d i-yi&nan.
Izzi allen-is fell-i u, dima mebla ma yembbawel seg umḍiq-is, yesteqsa-yi-d ma yella wayen akka ttmeslayeɣ ikka-d si layas meqqren.
Sfehmeɣ-as belli ur d iyi-ṭṭif ara layas.
D tagdi kan i yugadeɣ cwiṭ, u annect-a dayen yellan deg wemdan.
« Ṛebbi ad yili yid-ek ihi, i d-yenna.
Widak yark sneɣ llan deg wemḍiq-agi-inek zzin meṛṛa ɣur-es ».
Nniɣ-as d lḥeq-nsen.
Annect-a yesbeggan-ed belli ɣur-sen akud.
Ma yella d nek, ur sriɣ ara i win ara yi-&iwnen u dɣa d akud i yi-xuṣṣen akken ad ceɣbeɣ iman-iw s wayen ur d iye&nin ara.
Imiren swaswa, ifassen-is ḥrarten am win yerfan cwiṭ.
Acu kan yekker-ed, iṣṣeggem ikmamen n uqendduṛ-is.
Mi yekfa, ihdeṛ-iyi-d s wawal « a yameddakel-iw» : mi yi-dyemmeslay akka mači imi yettwaḥkem fell-i s tmettant;
ɣures medden yark yettwaḥkem fell-asen s lmut, dɣa ḥebseɣ-t105 din mi s-nniɣ belli yemxallaf, u annect-a ur yezmir ara ad yili d aṣebbeṛ.
« D ṣṣeḥ, i d-yenna, acu kan yewwas labbudd ad temteḍ ma yella ur temmuteḍ ara tura.
D aɣilif-nni kan ara d-yuɣalen imiren.
Amek ara t-qazmeḍ imiren ugur-agi ?
» Rriɣ-as belli ad t-qazmeɣ akken i t-ttqazamaɣ tura.
Yekker ibbed mi d-nniɣ awal-agi, immuqel-iyi-d srid s allen.
D yiwen wurar sneɣ akken yelha.
Tturareɣ-t aṭas nek d Emmanuel neɣ d Celeste u, s umata d nitni i itezzin allennsen d imezwura.
Ula d amrabeḍ-agi yessen akken ilha uraragi, fahmeɣ-t imiren kan : tamuɣli-s ur tergagi yara.
Ula d taɣect-is daɣen ur tergagi yara makken i yi-d-yenna : « ur tes&iḍ ara yark isem usirem u ahat teddreḍ akka s tikti belli ad temteḍ irkelli ?
».
« Ih », i s-rriɣ.
Dɣa, iṣubb aqerru-yis, yeqqim.
Yenna-yi-d belli ɣaḍeɣt.
Ɣur-es annect-a d awezɣi ad as-yizmir wergaz.
Nek, ḥulfaɣ kan belli wagi yebda ad iyi-ssexcawat.
Zziɣ ula d nek allen-iw, syin ṛuḥeɣ ɣer teḍwiqt-iw.
Sendeɣ tayett-iw ɣer lḥiḍ.
Mebla ma ḍeffreɣ akken i yelha acu i d-yeqqar fehmeɣ belli yekmaṣa ad iyi-d-yesteqsay.
Iheddeṛ s yiwet n taɣect iḥdaqṛen akk iḥerrṣen.
Ɛeqleɣ belli netta d yiwen iḥeznen dɣa fkiɣ-as-d tameẓẓuɣt akken ad as-sleɣ akken ilaq.
Yeqqar-iyi-d yettkel belli taṛuẓi n cṛe&-inu ad dyettwaqbel, acu kan ilaq-iyi ad ṣefḍeɣ yiwen n ddnub i bbubbeɣ ɣef we&rur-iw.
Ɣur-es cṛe& n yergazen ur d-yettban ara zdat win n Ṛebbi.
Sneqdeɣ-as belli d tamezwarut iḥekkmen fell-i.
Yerra-yi-d ɣas akken ur tesfiḍ acemma si ddnub-iw.
Nniɣ-as ur ẓriɣ ara acu i d ddnub.
Nnan-iyi-d kan belli lliɣ ɣelṭeɣ mi nɣiɣ.
Lliɣ ɣelṭeɣ, tura aqli ttxelliṣeɣ, ur zmiren ara ad iyi-d-ssutren ugar n wannect-a.
Imiren yekker daɣen seg umkan-is, u xemmeɣ belli di txibuṭ-agi-inu tamecṭuḥt ma yebɣa ad yembba&ẓel, ur yettizmir ara.
Ilaq-as ad ibbed neɣ ad yeqqim.
Ulac amek-nniḍen.
06 Allen-iw reṣṣant di tegnitt.
Yuẓa-d ɣur-i s yiwen umejjaq dɣa yeḥbes, amzun yesseḍḥa ad d-ikemmel.
Imuqel s igenni ger wuzlan.
« Tɣelṭeḍ , a mmi, i yi-d yenna, zemren ad ak-d-ssutren ugar n wannect-a.
Ahat ad ak-t-id-ssutren ».
« D acu akka ad iyi-d-ssutren, ihi?
» « Zemren ad ak-dssutren ad temmuqleḍ » « Acu ara muqleɣ?
».
Imuqel umrabeḍ acu i s-d-yezzin dɣa yerra-d s yiwet n taɣect i yi-d-ibanen am tin ye&yan cwiṭ : « yark iẓra-yagi s wacu bnan leḥyuḍ-agi tetteccef-iten tidi n lmeḥna, d ayen ẓriɣ.
La&meṛ iten muqleɣ mebla atqelleq.
Acu kan seg wul lqayen, ẓriɣ belli seg win yark itmezren seg-wen, walan yeffeɣ-ed si tillas anda zren yiwen wudem n lmalayek.
D udem-agi i wen-d-ssuturen ad t-twalim ».
Uɣaleɣ ḥmiɣ cwiṭ.
Nniɣ-as aqli aṭas n wagguren-aya i ttmuquleɣ di laḥyuḍ-agi.
Ulac yark kra neɣ alba&ḍ snaɣ di ddunit xiṛ-nsen.
Ahat nudaɣ, zik, yiwen wudem deg-sen.
Acu kan udem-nni nudaɣ d udem i yes&an nwel n yiṭij akk tmes n lebɣi : d udem n Marie.
Nudaɣ-t ur t-ufiɣ ara.
Tura dayen.
Akken d as-yehwa yella lḥal, ur tes&iḍ acu walaɣ yeffeɣ-ed si tidi n yeẓra-yagi.
Imuqel-iyi-d wemrabeḍ-nni s yiwen akken n leḥzen.
Nek uɣaleɣ-d tura sendeɣ yark s uzagur-iw ɣer lḥiḍ u tafat n wass tneggi-d ɣef wenyir-iw.
Yenna-d kra imeslayen i wumi ur sliɣ ara u yessuter-iyi-d s uɣiwel ma yezmer ad ad iyissuden, « ala » i s-rriɣ.
Yuɣal yezzi d timmenddefirt, yelḥa armi d lḥiḍ i wumi yeslef s la&qel : « annect-agi yark ziɣemma i tḥemmleḍ akal-agi?
», i d-yenna s la&qel, nek ur tes&iḍ acu i s-rriɣ.
Iqqim akken aṭas yezzi ɣer lḥiḍ.
Addud-is dagi yessexcawat-iyi u yuɣal-iyi d ta&ekkemt.
Ṛuḥeɣ ad as-iniɣ ruḥ effeɣ, ad i-yeǧǧ, makken amecwaṛ isuɣ-ed s lqed ugarjum-is, mi d-yezzi ar ɣur-i : « ala, ur zmireɣ ara ad k107 amnaɣ.
Ẓriɣ zdaxel-iw belli tessarameḍ tudert-nniḍen ».
Rriɣ-as dayen ibanen, acu kan annect-a ur yes&i yara azal n wannect yes&a azal usirem n tuɣalin d ameṛkanti, neɣ lebɣi n tmusni u&ummu s uɣiwel neɣ asirem d txenfuct i i&edlen.
Kifkif-iten yark.
Dɣa iḥbes-iyi-d, yebɣa ad iẓer amek ssarameɣ tudert-agi nniḍen.
Nniɣ-as imiren : « ssarameɣ tudert anda zemreɣ ad d-mmektiɣ tagi », syin rniɣ-as, imiren kan, belli dayen &yiɣ di lehduṛ.
Yebɣa daɣen ad iyi-dyemmeslay ɣef Ṛebbi, acu kan uẓeɣ ar ɣur-es u &erḍeɣ ad as-sfehmeɣ i tikkelt taneggarut belli mači aṭas n lweqt i yi-d mazal, ur bɣiɣ ara ad t-sṛuḥeɣ.
Ye&reḍ ad iyi-beddel ameslay mi yi-d-yesteqsa ayɣer ssawaleɣ-as ad “leflani ” deg umur i deg-i ilaq ad as-ssiwleɣ "baba".
Annect-a ize&f-iyi u rriɣ-as belli netta mači d baba : ayen akken za&ma yella netta d wiyaḍ.
«Ala, a mmi, i d-yenna makken d-isers afus-is ɣef tayett-iw.
Aqli yid-k.
Acu kan ur tezmireḍ ara ad teẓreḍ imi ul-ik yedderɣel.
Ad ak-d&uɣ ».
Dɣa,ur ẓriɣ ara ayɣer, amzun yella kra itterḍqen zdaxel-iw.
Bdiɣ asuɣu s lqedd ugerjum-iw, reggmeɣ-t u nniɣ-as i wumi sriɣ i dda&wat-ines.
Tṭfeɣ-t-id si lkull n tqenduṛt-is.
Smareɣ-d fell-as ayen yark yeffer wul-iw, s nek yettneggizen s yiwen uneggez deg-i yemlal lferḥ akked z&af.
Naɣ aṭas i yella yettkel ?
Ɣas akken ulac yiwen si lettkal-is i yeswan ineẓd n tmeṭṭut.
Ur yettkil ara ɣef yiman-is ula d tudert belli yedder imi netta yella yedder am win yemmuten.
Nek, ttbaneɣ-d am win yes&an ifassen d ilmawen.
Acu kan lliɣ ttekleɣ ɣef yiman-iw, di kullec, ugar-is, ttekleɣ di tudertagi wala di tmettant i d-ileḥḥun.
Ih d tidett, ḥala ayagi i yes&iɣ.
Xeṛṣum ṭṭfeɣ di tidett-agi akken teṭṭef ula d nettat deg-i.
Lliɣ s&iɣ lḥeq, u tura s&iɣ lḥeq, u dima ad s&uɣ lḥeq.
Ddreɣ akka ddreɣ, u zemreɣ ad idireɣ akken nniḍen.
08 Xedmeɣ ayagi, ur xdimeɣ ara ayen nniḍen.
i yumba&d ?
Amzun akken ṛǧiɣ annect-agi yark n wakud, ad taweḍ dqiqa-yagi akked tafrara-yagi anda ara s&uɣ lḥeq ?
Ulac yark acu yes&an lma&na u nek ẓriɣ ayɣer.
Netta daɣen yeẓra ayɣer.
U seg wul uzekka-inu, ayen yark teṭṭef tudert-agi timheṛṛeft i ddreɣ, yiwen usuḍu aberkan yettaẓ-ed ɣur-i si ger isseggasen i mazal ur d-newwiḍ u asuḍu-yagi yettqeccim yark ayen i d-yufa zdat-es seg wayen i yi-d-fkan isseggasennni ddreɣ, i icuban ula d nutni lexyalat.
Ur iyi-teḥṣil ara di tmettant n wiyaḍ, neɣ tayri n tyemmatt, ur cli&eɣ ara la di Ṛebbi-s, wala di tudert nfferen, imi yiwen imteddu ilaqen ad iyi-ffren nekkini akk ad yeffren yid-i kra imelyaṛen yes&an zheṛ, am netta, qqaren-d ula d nitni d atmaten-iw.
Ahat yefhem, yefhem dɣa?
Medden yark s&an azal.
Ḥala widak yes&an azal i yelhan.
Ula d nitni, ad yettwaḥkem yewwas fell-asen s lmut.
Ma&lic, ma yella, deg umur ɣef tmenɣiwt inɣan, ad ten-nɣen imi ur run ara di tenṭelt n yemmat-nsen?
Aqjun n Salamano yes&a azal annect n tmeṭṭut-is.
Tameṭṭutnni taqurant teɣleḍ ula d nettat annect teɣleḍ tparizyant i yuɣ Masson neɣ Marie yellan tebɣa ad iyi-taɣ.
Tewqa&-iyi-d ma yella Raymond d ameddakel-iw annect n Celeste i t-yifen s wacḥal?
Tewqa&-iyi tura ma yella Marie tefka taxenfuct-is i Meursault nniḍen?
Dɣa ur ẓriɣ ara ma yefhem wagi ɣef yettwaḥkem s lmut u seg ayen yeffer uzekka-inu… iqmeḍ deg-i nnefs makken i la d-ttsuɣuɣ annect-a.
Acu kan, yufa-d lḥal, i&essasen kksen-iyi amrabeḍ si ger ifassen-iw u bdan la ttberrin seg-i.
Netta issusem-iten, dɣa imuqel-ed ɣur-i yiwen akken umecwaṛ di tsusmi.
Ččuṛent-ed wallen-is d imeṭṭawen.
Yezzi udem-is syin yeffeɣ.
Akken kan dɣa yeffeɣ yers-ed la&qel deg-i.
Lliɣ &yiɣ dɣa ɣliɣ menṭeq deg usu.
Waqila ṭṭseɣ imi ukiɣ-ed s yetran deg wudem-iw.
Ssuɣat d weḥriret wwḍen-ed ɣur-i si109 lexlawi.
Rriḥa n yiḍ, d wakal akked lemleḥ sbbuḥran i tiwwura uqerru-yiw.
Talwit taẓidant unebdu-yagi afenyan ikcem-ed deg-i am aman.
Imiren, makken yewweḍ yiḍ ar tilisa-s ssuɣent-ed tnaqusin.
La d-qqarent yewweḍ-ed lawan n yinigen ɣer tudert i wumi dayen tura zziɣ s uzagur.
I tikkelt tamezwarut, seg acḥal-aya, mmektaɣ-d yemma.
Fehmeɣ, waqila, ayɣer di taggara n tudert-is tufa-d yiwen «wexḍib », ayɣer turar a&iwed n tudert.
Dahi, ula dahi, deg wexxam-nni n yemɣaṛen anda xettint teftilin n tudert, tameddit tettban-ed am talwit yesruyen.
Deg rebbi n lmut, yemma tḥulfa s tilleli-nni belli tezmer ad t&iwed tameddurtnniḍen.
Ulac, ulac win i yes&an azref ad iru fell-as.
Ula d nek tura ḥulfaɣ zemreɣ ad &iwdeɣ tudert.
Am akken z&af-agi d reffu ameqran seffin-d ayen n dir deg-i, s war asirem, zdat yiḍ-agi yeččuṛen d ifeṭiwjen akked yetran, lliɣ ul-iw i tikkelt tamezwarut i wecla& aẓidan n umaḍal.
Ḥulfaɣ-as yettcabi ar ɣur-i, am gma, din i zṛiɣ belli ddreɣ deg-s d win ifeṛḥen, u mazal-iyi ferḥeɣ ar tura.
Akken kullec ad yaweḍ s amkan-is, akken ur ttḥalfuɣ ara i yiman-iw d awḥid, yeggra-yi-d ad ssirmeɣ ad d-ṛuḥen aṭas n lɣaci asmi ara yi-gezmen aqerru.
U ssarameɣ ad iyi-d-qablen lɣaci-nni s ssuɣat yeččuṛen d aɣuccu.
